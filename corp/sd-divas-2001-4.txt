Sámedikki dievasčoahkkin.
Čoahkkingirji 4/01.

Áigi: 	27. -- 30.11.01.
Báiki: Kárášjogas.
Áššelistu:.
Ášši  37/01	Vuođđudeapmi.
- nammačuorvun, virgelobit, gohččojuvvon várreáirasat.
- gohččuma ja áššelisttu dohkkeheapmi.
Ášši  38/01	Sámediggeráđi doaibmadieđáhus .
Ášši  39/01	Gažaldagat sámediggeráđđái sámedikki čoahkkinortnega § 11 vuođul.
Ášši  40/01	Ođđa áššiid dieđiheapmi.
Ášši  41/01	Sámedikki 2002 bušeahtta.
Ášši  42/01	Stáhtabušeahtta 2003 .
Ášši  43/01	Sámi leavgga geavaheapmi - gulaskuddan.
Ášši  44/01	Sámi mánáidgárddiid sierra doarjaga njuolggadusat.
Ášši  45/01	Strategalaš plána sámi mánáidgárddiide 2002 -- 2005 .
Ášši  46/01	Strategalaš plána 2001 -- 2004 sámi earenoamážit heivehuvvon oahppaneavvut mánáide, nuoraide ja rávisolbmuide .


Čoahkkináiggit:.

Áigi.
Ášši.
Siidu.
27.11.01 dii. 09.00 -- 11.00.
37/01.
4.

38/01.
7.
27.11.01 dii. 14.00 -- 18.20.
38/01 joatkka.


39/01.
37.
28.11.01 dii. 09.00 -- 12.00.
40/01.
46.

41/01.
53.
28.11.01 dii. 15.00 -- 18.15.
41/01 joatkka.

29.11.01 dii. 09.00 -- 12.00.
41/01 joatkka.

29.11.01 dii. 15.00 -- 19.35.
42/01.
135.

43/01.
202.
30.11.01 dii. 09.00 -- 12.00.
43/01 joatkka.


44/01.
206.

45/01.
212.

46/01.
231.

Ášši 37/01.
Čoahkkima vuođđudeapmi.
Ášši meannudeapmi álggahuvvui skábmamánu 27. beaivvi 2001 dii. 09.00.

Áirasat.
Čuovvovaš áirasat ledje vuođđudeamis.
1.	Olav M. Dikkanen.
21.	Svein Peter Pedersen.
2.	Magnhild Mathisen.
22.	Randi A. Skum .
3.	Berit Ranveig Nilssen.
23.	Margreta Påve Kristiansen.
4.	Steinar Pedersen.
24.	Per-Bjørn Lakselvnes.
5.	Jánoš Trosten.
	Bođii dii. 09.20.
25	Ann Mari Thomassen.
6.	Jon Erland Balto	.
26.	Berit Oskal Eira.
7.	Ragnhild L. Nystad	.
27.	Ove Johnsen .
8.	Egil Olli.
28.	Åge Nordkild.
9.	Terje Tretnes.
29.	Roger Pedersen	.
10.	Per A. Bæhr .
30.	Per Solli.
11.	Klemet Erland Hætta	.
	Ole Henrik Magga várrelahttu.
31.	Sven-Roald Nystø.
12.	Isak Mathis O. Hætta.
32.	Stig Eriksen.
13.	Josef Vedhugnes	.
33.	Anders Urheim.
14.	Olaf Eliassen.
34.	Jarle Jonassen.
15.	Sverre Anderssen	.
35.	Kirsten Appfjell.
	Kjell Jøran Jåma várrelahtu.
16.	Per Edvin Varsi.
	Willy Olsen várrelahttu.
36.	Sten Erling Jønsson.
17.	Ingar Eira.
	John H. Skum várrelahttu.
37.	Birger Nymo.
18.	Tormod Bartholdsen .
38.	.
19.	Geir Tommy Pedersen.
39.	Jørn Are Gaski.
20.	Willy Ørnebakk	.

v
Juollujuvvon permišuvnnat.
Konstitueremis.

Áirras nr. 11 Ole Henrik Magga leai ožžon permišuvnna skábmamánu
26. -- 27. beaivvi.

Áirras nr. 16 Willy Olsen leai ožžon permišuvnna skábmamánu 26. --
30. beaivvi, olles čoahkkin.

Áirras nr. 17 John Harald Skum leai ožžon permišuvnna skábmamánu
26. -- 30. beaivvi, olles čoahkkin.

Áirras nr. 35 Kjell Jøran Jåma leai ožžon skábmamánu 26. --
30. beaivvi, olles čoahkkin.

Dasa lassin leat čuovvovaš áirasat ožžon permišuvnna.

Áirras nr. 3 Berit R. Nilssen leai ožžon permišuvnna skábmamánu 29. beaivvi dii. 18.00 rájes ja 30. beaivvi.
Áirras nr. 18 Tormod Bartholdsen leai ožžon permišuvnna skábmamánu 29. -- 30. beaivvi.
Áirras nr. 38 Johan Mikkel Sara leai  ožžon permišuvnna skábmamánu 27. beaivvi.
Áirras nr. 5 Jánoš Trosten leai ožžon permišuvnna skábmamánu 29. beaivvi dii. 12.00 rájes ja 30. beaivvi.
Áirras nr. 35 Kirsten Appfjell leai ožžon permišuvnna skábmamánu 30. beaivvi dii. 10.05 rájes.
Áirras nr. 8 Egil Olli leai ožžon permišuvnna skábmamánu 30. beaivvi dii. 11.30 rájes.

Várrelahtut.  Klemet Erland Hætta leai čoahkkimis áirasa nr. 11 Ole
Henrik Magga ovddas.  Per Edvin Varsi leai čoahkkimis áirasa nr. 16
Willy Olsen ovddas.  Ingar Eira leai čoahkkimis áirasa nr. 17 John
Harald Skum ovddas.  Kisten Appfjell leai čoahkkimis áirasa nr. 35
Kjell Jøran Jåma ovddas.  Reidun Margrete Vælidalo leai čoahkkimis
áirasa nr. 3 Berit Ranveig Nilssen ovddas.  Gunvald Nilsen leai
čoahkkimis áirasa nr. 18 Tormod Bartholdsen ovddas.  Anne Lise Varsi
Solbakk leai čoahkkimis áirasa nr. 5 Jánoš Trosten ovddas.


Áššebáhpirat.
Skábmamánu 1. beaivvi 2001 beaiváduvvon gohččun ja áššelistu.
Evttohusat ja vejolaš mearkkastagat.
Čoahkkinjođihangotti árvalus Sámediggái:.
Skábmamánu 1. beaivvi 2001 beaiváduvvon gohččun ja áššelistu dohkkehuvvo.
Jienasteapmi.
39 áirasis ledje 38 mielde jienasteamis.

Jienasteapmi čađahuvvui čuovvovaš vugiin.
Čoahkkinjođihangotti árvalus mearriduvvui ovttajienalaččat. .
Beavdegirjelasáhus.
Dán áššis ii ovddiduvvon beavdegirjelasáhus.
Sáhkavuorro- ja replihkkalistu.

Sáhkavuorru.
Replihkka.
1.
Josef Vedhugnes, čoahkkinjođiheaddji.

Sámedikki maŋŋá jienasteami lea ná:.
Skábmamánu 1. beaivvi 2001 beaiváduvvon gohččun ja áššelistu dohkkehuvvui ovttajienalaččat.


Ášši meannudeapmi loahpahuvvui skábmamánu 27. beaivvi 2001 dii. 09.05.
Ášši 38/01.
Sámediggeráđi doaibmadieđáhus.
Ášši meannudeapmi álggahuvvui skábmamánu 27. beaivvi 2001 dii. 09.05.
Áššebáhpirat.
Sámediggeráđi doaibmadieđáhus 19.05 - 30.09.01.
Dieđáhusas lea čilgejuvvon Sámediggeráđi (ovddit válgaáigodaga ráđi) 19.05-30.09.2001 doaimmaid birra. .

1.	Doaimma birra.

Sámediggeráđđi lea dán áigodagas doallan golbma čoahkkima ja lea
meannudan 32 ášši. Áššiid birra, mat ráđđečoahkkimiin leat
meannuduvvon ii čilgejuvvo sierra dán dieđáhusas, muhto dat áššit
oidnojit Sámediggeráđi čoahkkingirjjiin 5/01, 6/01 ja 7/01. Nugo
oidno mildosis, de lea ráđđi searvan ollu čoahkkimiidda ja
ovddastemiide.

2.	Sierra áššiid birra.
2.1	Oahpahus ja oahppu.

2.1.1	Sámi oahpahus.

Sámediggeráđđi lea juo čakčat álggahan ovttasbarggu Oslo
gielddain, dainna áigumušain ahte geahčadit iešguđet lágan
vejolašvuođaid movt sáhtášii fállat buori sámi oahpahusa sámi
mánáide Oslos. Leat fállan gildii fágalaš ja ekonomalaš veahki
ráhkadit buriid málliid sihke mánáidgárde- ja
vuođđoskuvlaoahpahussii Oslos, muhto go skuvlajahki álggahuvvui dán
jagi, de ii lean gielda bidjange johtui dan fálaldaga maid leai
lohpidan. .  Ráđđi leai dáhtton čoahkkima Oslo gielddain dan birra,
ahte čoavdit dán ášši ávkkáleamos vugiin sámi mánáide Oslos, muhto
gielda ii leat vuos vástidan dán jearaldahkii goas doallat
čoahkkima. Senter for etnisk diskriminering nammasaš ásahus lea
árvvoštallan ášši vánhemiid čalmmiiguin, ja dat maid lea bivdán
čoahkkima Oslo gielddain. Sii háliidit, ahte Sámediggi maid searvá
dán čoahkkimii. Ráđđi vuordá ahte Oslo gielda meannuda dán ášši
hui duođas, ja áigu ain čuovvolit ášši.

2.1.2	Sámi dutkan- ja ovddidanbargu.

Sámediggi lea bargan viidát ovttas oahpahusásahusaiguin sámi
oahpahusáššiid oktavuođas. Ovttasráđiid Sámi allaskuvllain ja
Finnmárkku Stáhta oahpahuskantuvrrain lea álggahuvvon sámi dutkan- ja
ovddidanplánabargu. Plána galggašii leat gárvvis 2002 álgogeahčen.
Girko-, oahpahus- ja dutkandepartemeanta lea juolludan liigeruđaid
dutkan- ja ovddidanbargui jahkái 2001, ja dán geažil leage danne
vejolaš joatkit dainna ovddidanbargguin maid Sámediggi lea
álggahan. Sáhttit joatkit earret eará čuovvovaš prošeavttaiguin;
kvalitehta matematihka oahpahusas, giellaealáskuhttin ja sámi
álgooahpahus.

2.1.3	Sámi mánáidgárddit.

Sámi mánáidgárddiid oktavuođas lea Sámediggeráđđi vuoruhan bajás
oččodit ovttasbarggu daid mánáidgárddiid gaskka, gos leat sámi
mánát. Ovttasráđiid mánávvvidgárddiiguin leat mii bargan fierpmádaga
ráhkadit mánáidgárddiid várás ja daid gaskka, erenoamážit lea
máttasámi guovlu vuoruhuvvon. Sámi mánáidgárddiid sierra doarjja lea
juogaduvvon 45 mánáidgárdái, buohkanassii 6,9 miljon ruvnnu.  2.1.4
Sámi oahpponeavvut ja DGT sámi oahpahusas.  Sámediggi lea 2001:s
ožžon liigejuolludusa Oahpahusguovddážis 1 miljon ruvnnu
diehtojuohkin- ja gulahallanteknologiija (DGT) várás sámi
oahpahusas. Dát ruđat galget geavahuvvot DGT-oahpponeavvuid
ovddideapmái ja neahttasaji ásaheapmái sámi mánáidgárddiide,
vuođđoskuvllaide ja joatkkaoahpahussii. Dát ovttasbargu lea
Læringssenterets Skolenett nammasaš ásahusain. .  Čakčamánus lea
hálddahusa oahpahusossodat galledan skuvllaid Nuorta-Finnmárkku rájes
gitta Mátta-Romsii oahpponeavvočájáhusainis. Dán čájáhusa
oktavuođas attiimet maid rávvagiid movt geavahit sierra
oahpponeavvuid vuođđo- ja joatkkaskuvllain.

2.1.5	Ovttasbargu ja ovttasbargoprošeavttat  .

Girko-, oahpahus- ja dutkandepartemeanta lea guovvamánus dohkkehan
boazodoalu oahppofágan. Sámediggi lea ovttasráđiid Norgga
Boazosápmelaččaid Riikkaservviin ráhkadan boazodoallofága
oahppoplána oahpahalliid várás. Gažaldahkan lea dál, ahte galgá go
ráhkaduvvot oaivadus oahpahusfitnodagaid várás. .  31.05.01 leai
várrepresideanttas čoahkkin Fágaoahpahusráđiin, oažžun dihte
geahčastaga das makkár hástalusat sámi fágaoahpahusas leat
boahtteáiggis. .  Sámedikkis, Sámi allaskuvllas ja Finnmárkku ja
Romssa stáhta oahpahuskantuvrrain lea leamaš čoahkkin Suoma
sámedikki ja Lappi leanaráđđehusa
oahpahushálddahusaiguin. Čoahkkima ulbmilin leai oahpásmuvvat goabbat
guoimmiska bargguide, ja geahčadit makkár ovttasbargovejolašvuođat
leat riikkarájiid rastá sámi oahpahusa oktavuođas. .  Finnmárkku
stáhta oahpahuskantuvra fitná juohke jagi bearráigeahččanmátkkiin
gielddain, oažžun dihte čielgasa das movt gielddat čađahit
oahpahusa vuođđoskuvllas. Sámediggi searvá dáid mátkkiide dain
gielddain, gos oahpahus lea sámi oahppoplána mielde. Čakčat 2001 lea
hálddahus leamaš mielde Porsáŋggu gielddas. .  Dán áigodagas lea
maiddái leamaš ovttasbargu ovttaskas gelbbolašvuođa
guovddážiiguin. Dán barggu áigumuššan livččii buoridit
čalmmehemiid ja bealljehemiid oahpponeavvodili vuođđoskuvllas.

2.1.6	Evalueremat.

Sámi girjebuvttadus lea evaluerejuvvon dainna áigumušain, ahte
oažžut máhtolašvuođa das movt sierra doarjjaortnegat leat
váikkuhan. Evaluerenraporta lea sáddejuvvon gulaskuddamii. Leat
ožžon ollu gulaskuddancealkámušaid, ja ášši meannuduvvo Sámedikki
dievasčoahkkimis 2002 jagi álggus.  Dat movt sámi oahpahus lea
doaibman olggobealde sámegiela hálddašanguovllu lea maid
evaluerejuvvon. Evaluerenraporta livččii galgan leat gárvvis
giđđat 2001, muhto dasa lea addojuvvon ođđaáigemearri, mii lea
15.11.01.

2.2	Ealáhusat.

2.2.1	Guolástus.

Sámi riddo- ja vuotnaguovlluid 1997-2001 doaibmaplána .  Sámediggi lea
sámi riddo- ja vuotnaguovlluid 1997-2001 doaibmaplánas čujuhan
Divttasvuona Norlánddas, Ivggu Romssas ja Deanuvuona Finnmárkkus
geahččalanguovlun gos iskkadit ođđa hálddašan- ja
dutkanvugiid. Sámediggi lea dán oktavuođas sávvan, ahte buot fatnasat
mat servet dáin guovlluin ožžot vejolašvuođa searvat
čoahkkebivdoearreprošektii. 9 fatnasa Deanuvuonas, 3 fatnasa Ivggus
ja okta fanas Divttasvuonas ožžo čoahkkebivdoeari dán
jagi. Sámediggi lea maiddái searvan Regulerenráđi čoahkkimii
bivdoeriid mearrideami hárrái jahkái 2002.  Dasa lassin lea
hálddahusas leamaš čoahkkin NIBR:in, Romssa guolástusdutkamiin ja
Norlándadutkamiin dan ektui ahte konkretiseret sisdoalu Sámi riddo- ja
vuotnaguovlluid doaibmaplána vuolggasajiin.  2.2.1.1 Riikkalaš
luossačázádagat ja luossavuonat.  Evttohus Riikkalaš
luossačázádagaid ja luossavuonaid birra guoskkaha sámi beroštumiid
hui sakka. Sámediggeráđđi lea cealkámušastis čujuhan, ahte
luossabiebmamii gielddusávádagain ferte prinsihppan leat dat ahte dát
sirdojuvvojit viđa jagi sisa. Go 40% luossačázádagain leat juogo
gurrejuvvon dahje árvvoštallojuvvojit raššin lea
suorggahahtti. Sivat dasa leat máŋggaláganat (ea.ea. čáhcefámu
huksen), nuoskkideapmi ja luossaparasihtta Gyrodactylus
salaris. Luondduluosas lea leamaš, ja lea ain hirbmat stuorra
mearkkašupmi ássamii ja kultuvrii ollu guovddáš sámi guovlluin,
sihke johkalegiin ja vuonain. Luondduluosa suodjaleamis lea danne
mearrideaddji váikkuhus sámi ássamii ja kultuvrii dáin guovlluin. .
Vaikko ráđis leage garra vuosteháhku luossabiebmamii lahka
luossačázádagaid, de ii dat mearkkaš dan ahte ráđđi vuosttilda
juohkelágan luossabiebmama, ráđđi lea omd. dorjon guokte
luossabiebmankonsešuvnna Moskái Divttasvuona suohkanis. Dattetge lea
eaktuduvvon ahte biebmandoaibma ii hehtte árbevirolaš bivddu, iige
váikkut negatiivvalaččat luondduluossanállái.  Ráđđi doarju
riikkalaš luossačázádagaid ásaheami nugo geažiduvvon
gulaskuddannotáhtas, ja bidjá vuođđun dan ahte Sámediggi ja
báikkálaš eiseválddit galget leat mielde hábmemin njuolggadusaid
ovttaskas čázádagaide nu ahte árbevirolaš geavaheapmi (luossabivdu)
sihkkarastojuvvo. Ráđđi oaivvilda ahte leai riekta bidjat riikkalaš
luossavuonaid ja deaŧalaš luossačázádagaid gaskka oktavuođa.
Ráđđi lea maiddái ovttaoaivilis riikkalaš luossavuonaid ásaheamis
»ovddalgihtii várrugas» prinsihpa vuođul, go mii eat dieđe makkár
sihkarvuođa váikkuhusat luonddulussii leat das go dat seahkanit
biebmoluosaiguin. Ferte ásahit gielddusávádagaid ja ráddjenávádagaid
luondduluossanáliid suodjaleapmái. Luondduluosa stuorra mearkkašumi
dihte sámi servodahkii, fertešii hálddašeapmi leat dakkár mii
sihkkarastá luondduluosa boahtteáiggi.  Go dat evttohuvvon
gielddusávádagat leat guovddáš mearrasámi guovlluin, oaivvilda
ráđđi ahte mearraguollebiebman dahje skálžžuid šaddadeapmi dáin
guovlluin, berre oažžut oiddoleabbo rámmaeavttuid go olggobealde
dáid ávádagaid.  2.2.1.2 Gonagasreappá hálddašeapmi.  Sámedikki
hálddahus lea leamaš ovddastuvvon
gonagasreabbáhálddašanlávdegottis. Dán lávdegotti bargu lea
loahpahuvvon ja sáddejuvvon Guolástusdepartementii, mii bidjá
bivdonjuolggadusaid ja -eavttuid.  2.2.2 Láhkaásahus sávza- ja
gáicadoalu birra.  Sámediggeráđđi lea buktán cealkámuša sávza- ja
gáicadoalu láhkaásahusaid rievdadussii. Ráđi mielas leai
dohkketmeahttun geatnegahttit šibiteaiggádiid álggahit
eastadandoaibmaibijuid boraspiriid falleheami vuostá. Šibiteaiggádiin
ii leat makkárge váldi, eaige sis leat makkárge váikkuhangaskaoamit
maiguin eastadit dán lágan fallehemiid. Láhkaásahus ii sáhte
geatnegahttit šibiteaiggádiidda dakkár ovddasvástádusa, maid sis ii
leat váldi dahkat. Ráđđi válddii ovdan maiddái elliidsuodjalanlága
oktavuođa daid vuostálasvuođaide, mat leat boraspiriid ja šibihiid
guohtuma ektui. Min oainnu mielde ii leat riekta dat go
Birasgáhttendepartemeanta duvdá boraspirehálddašeamis váttisvuođaid
šibiteaiggádiidda. Láhkaásahus lea vuođđuduvvon heajos vuođu ala,
ja ráđđi evttohii ahte dát láhkaásahus galgá boahtit ovdan
fárrolagaid dainna ođđa stuorradiggedieđáhusain elliidsuodjaleami
ja boraspirepolitihka ođasmahttima hárrái. .  2.2.3 Boazodoalu
dutkama ja gaskkusteami strategalaš plána.  vvSámediggi lea duhtavaš
go Boazodoalu dutkama ja gaskkusteami strategalaš plánas jorahuvvo
dutkan eanet ealáhuslaš beliid dutkamii. Boazodoalu galggašii dutkat
ovttasráđiid dakkár olbmuiguin, geain lea boazodoalloduogáš, vai
sihkkarastojuvvo dan ášši, maid galgá dutkat, ollisleabbo
lagadeapmi. Vuođđodutkama galggašedje váldoáššis čađahit ja
ruhtadit ásahuvvon dutkanbirrasat, muhto geavahuvvon dutkamis
galggašii eanet leat oktavuohta dutkanbirrasiid ja boazoealáhusa
gaskka. Sámediggi celkkii ahte dutkanruđat galggašedje
vuosttažettiin geavahuvvot oaivadussii ja praktihkalaš
prošeaktalágan dutkamii oččodit buoret doaibmavugiid
ealáhusas. Evttohusas lea árvaluvvon ahte dutkanruđaid galgá sáhttit
geavahit maiddái ovddidanprošeavttaide, mat čuovvolit
dutkama. Sámediggi celkkii ahte lea deaŧalaš dainna lágiin geavahit
dutkanruđaid, go dalle buoremusat juksá ulbmiliid. .  2.2.4 Bivdu,
meahcásteapmi ja boraspiret.  Sámediggeráđđi doarju evttohusa
gumppiid liseansabivddu hárrái. Boraspirevahágat leat lassánan olles
sámi ássanguovllus, mii lea čuohcan sihke sávzadollui ja
boazodollui. Lea deaŧalaš hoahpuhit nállehálddašeami barggu dainna
lágiin ahte aktiivvalaččat njeaidit návddiid mat vaháguhttet. Dat,
go eiseválddiid boraspirehálddašeapmi dagaha dan ahte boazosámit
fertejit heaittihit boazodoalu boraspirevahágiid geažil, rihkku
ON-konvenšuvnna siviilla ja politihkalaš vuoigatvuođaid hárrái,
27. artihkkala. .  Ođđa láhkaásahusevttohusas bivddu ja meahcásteami
hárrái, lea árvaluvvon, ahte bivdit galget leat iehčanassii bivdán
stuorrafuođđuid unnimusat vihtta jagi ovdal go sáhttet searvat
bivdui. Sámediggeráđđi oaivvilda ahte dát čuohcá hui
eahpegovttolaččat boazosámiide, geat eai láve bivdit
stuorrafuođđuid, muhto geain leat stuorra váttisvuođat
boraspiriiguin. Eai leat galle boazosápmelačča, geat lávejit bivdit
stuorrafuođđuid, ja dát gáibádus hehtte ollugiid boazodoalus
searvamis dán lágan bivdui. Dán gáibádusas ferte danne spiehkastit
boazosámiid ektui. .  2.3 Birasgáhtten ja kultursuodjalanáššit.
2.3.1 Museaáššit.  Sámediggeráđđi lea áigodagas bargan sámi
museaid badjelii váldimiin, ja daid nannemiin. Dan oktavuođas
guorahalai várrepresideanta boahtteáiggi ovttasbarggu Sámi
museaservviin čoahkkimis 15.08.01. Várrepresideanta guorahalai
maiddái Sámi dáiddamusea dili ja -plánaid 15.08.01 čoahkkimis Sámi
Dáiddačehpiid servviin ja Sámi Vuorká-Dávviriiguin. Sámediggeráđđi
lea 25.06.01 čoahkkimis kulturministariin bivdán Kulturdepartemeantta
čuovvolit sámi dáidaga hálddašanbarggu, dainna lágiin ahte heivehit
dáiddafágalaš virggi Sámi Vuorká-Dávviriid juolludussii 2002
bušeahtas.  Porsáŋggu gielda lea 10.09.01 reivve bokte jearran, ahte
sáhtášiigo Porsáŋggu musea laktit Sámediggái ja dan bargui mii
guoská Sámedikki ovddasvástádussii sámi museaide
boahtteáiggis. Ráđđi lea 26.09.01 reivve bokte cealkán, ahte
Sámediggi lea mielas váldit museain hálddašanovddasvástádusa
boahtteáiggis. Sámi museasearvi lea váldán Porsáŋggu musea A-lahttun
(ollislaš lahttun). Porsáŋggu gielda galgá meannudit ášši
gieldastivračoahkkimis čakčat 2001. .  2.3.2 Sámedikki
vistesuodjalanprošeakta.  Sámi vistesuodjalan- ja hálddašanplána
barggu oktavuođas dahkkojuvvui gieddebargu geassit 2001 Evenáššis,
Skániin, Divttasvuonas, Hábmiris, Sáččas ja bihtánsámi
guovllus. Dáin guovlluin leat fitnan geahččamin oktiibuot 68 boares
vistti, mat čatnasit sámi historjái. Gieddebarggu oktavuođas leat
bovden báikkálaš olbmuid ja visteeaiggádiid báikkálaš
fáddáčoahkkimiidda sámi vistesuodjaleami birra njealji sajis. Dáin
čoahkkimiin leat juohkán dieđuid huksensuodjaleami
čuolbmačilgehusaid birra, mat earret eará leat báikkalaš sámi
vistehistorjjá kárten ja sámi visttiid dovdomearkkaid gávdnan.  2.3.3
Koltalaš gili kulturbirrasa hálddašanplána.  Geassemánu
loahpageahčen álggahii Sámediggi prošeavtta koltálaš gili
kulturbirrasa hálddašanplána ráhkadeami várás Njávdámis. Dát lea
njuolga čakčamánu 2000 ráfáiduhttinmearrádusa
čuovvoleapmi. Prošeaktabarggu álgomuttus dahkkojuvvojedje geassit
jearahallamat ja arkeologálaš iskkadeamit. Iskkademiin gávdnojedje
eanet go 30 ođđa registrerejuvvon kulturmuittu. Ovdal leat
registrerejuvvon 66 kulturmuittu dán koltálaš gilis. Kulturmuittut
addet máŋggasuorggat gova resursageavaheamis, ássamis ja oskumeanuin
koltálaš gilis ovdal min áiggi, ja lea deaŧalaš refereansarámma
nuortalaš sámi dahje koltálaš sámi kulturhistorjjá dieđuid
ovddideamis. Hálddašanplána ráhkadanprošektii serve organisašuvnnat
ja eará guoskevaš beroštumit Njávdámis refereansajoavkku bokte, ja
dasto serve báikkálaš olbmot gieddebargui. Prošeakta loahpahuvvui
geassemánus 2001.  2.3.4 Ceavccageađgi-Mortensnes kulturmuitoguovllu
hálddašeapmi.  01.09.01 rájes válddii Sámediggi formalalaš ja
oktiiordnejeaddji hálddašanovddasvástádusa Unjárgga gieldda
Ceavccageađggi kulturmuitoguovllus. Sámedikki bealis lea
gárvvistuvvon hálddašanplána ovdaprošeakta, ja ráđi mielas lea
dárbu ráhkadit loahpalaš plána hálddašanbarggu várás jagi
2002. Ráđđi vuordá ahte Riikkaantikvára ja Birasgáhttendepartemeanta
searvaba dán barggu ruhtadeapmái.  2.3.5 Báktenjuohtamat Ruksesbávttis
Cuoppogiettis.  Suoidnemánus 2001 oaččui Sámediggi dieđu ahte
Ruksesbávttis Cuoppogiettis Porsáŋggu gielddas leat gávdnon ollu
báktenjuohtamat. Govat leat sárgojuvvon njuolga báktái rukses ivnniin,
ja govvosiin leat sihke olbmuid, geometrálaš govvosiid ja bohccolágan
elliid govat. Báktenjuohtamiidda lea váttis gávdnat áiggi goas dat
leat dahkkojuvvon, muhto jáhku mielde dat leat birrasii 1800-1500
jagiin ovdal kristusa, dát áigodat mii jođiha min historjálaččat
dovddus sámi kulturdovdomearkkaide. Báktenjuohtan lea hui rašis
kulturmuitu, maid sáhttá vaháguhttit viivvuhis johtolagain guovllus,
ja dakkaviđe nannejuvvui ja viiddiduvvui dat sávzaáidi mii lea
ráhkaduvvon ráddjet viivvuhis johtolaga. Dat lea divvojuvvon
ovttasráđiid eanaeaiggádiiguin, giliservviin, gielddain ja guoskevaš
hálddašanásahusaiguin. Guovllu galget iskat sihke arkeologat,
geologat ja botanihkkárat. .  Sámediggi doalai 24.08.01 oktasaš
čoahkkima Billávuonas eanaeaiggádiiguin, Kolviikka (Sarvvesvuona) ja
birrasa giliservviin, Porsáŋggu gielddain, Finnmárkku fylkagielddain,
Romssa museain ja Riikkaantikvárain báktenjuohtamiid gávdnoma
oktavuođas. Kolviikka (Sarvvesvuona) ja birrasa gilisearvi lágidii
25.08.01 seminára guovllu sámi ovdahistorjjá birra. Sámediggi doalai
logaldalliid dán seminárii. .  2.3.6 Hálkavárri.  Gižžu Suodjalusa
ja boazodoalu gaskka Hálkavári ja Iŋggásguolbana báhčinguovllu ektui
lea ain eanet viidon geassit, go Suodjalus álggahii
bombenhárjehallamiid dalle go bohccot ledje guovllus. Ráđđi oinnii
ahte dán geažil čađahuvvojedje miellačájáhusat Suodjalusa
doaimmaid vuostá. .

Ráđđi oaidná váttisvuohtan dan go ii leat dahkkojuvvon šiehtadus
Suodjalusa ja boazodoalu gaskka doaimmaid ektui guovllus, ja lea
deattuhan oažžut oasálaččaid fas šiehtadallat. Dát leaige maid
fáddán várrepresideantta ja Suodjalusdepartemeantta stáhtačálli
Øystein Singsaas gaskasaš 14.09.01 čoahkkimis. Šiehtadallojuvvui
ahte dollojuvvo ođđa čoahkkin Kárášjogas, muhto ráđđehusa
molsuma geažil dat ii šaddan dollojuvvot. Ráđđi áigu čuovvolit
ášši departemeantta ođđa politihkalaš jođiheaddjiid ektui.

2.3.7	Meavki-Alitčohkka.

Borgemánu loahpas loahpahuvvojedje kulturmuitofágalaš iskkadeamit
Suodjalusa plánaid oktavuođas oktiičatnat Meavkki ja Alitčohka
báhčinguovlluid. Prošeaktabargui, mii lea álggahuvvon 1999:s lea
lassin kulturmuitofágalaš iskkademiide, gullan maiddái doaibmabijuid
ráhkadeapmi kulturbirrasa suddjemii ja suodjaleapmái regulerenplána ja
Suodjalusa máŋggageavahusplána bokte. .  Kulturmuitoregistreremiid,
arkeologálaš roggamiid, báikenammadutkama, jearahallamiid ja gálduid
iskama bokte lea sámi kulturhistorjá Meavkkis-Alitčohkas buktojuvvon
ovdan viidát. Doppe leat registrerejuvvon nu ollu go 214
kulturmuittu. Gáldut ja registrerejuvvon kulturmuittut čujuhit sierra
boazodoalloáigodagaide 1500-logu rájes otnážii. Dat, go kulturmuittut
leat nu viidát ja guhkes áiggis, lea doarjjan daid čálalaš gálduide,
mat dovddahit viiddis sámi geavaheami guovlluin. Sierra
báikenammaiskkadeapmi lea váikkuhan dološ sámi báikenamaid oainnusin
dahkama dáin guovlluin. .

2.3.8	Biologalaš šláddjivuođa láhkalávdegoddi.

Ráđđehus nammadii 20.04.01 sierra »ekspeartalávdegotti» čielggadit
ođđa láhkavuođu biologalaš šláddjivuođa hálddašeami
ovttastahttimii. Sámediggi bođii diehtit dáid plánaid birra áibbas
soaittahagas. Presideanta sáddii 05.04.01 reivve
birasgáhttenministarii ja dovddahii balu go sámi beroštumit eai lean
geahččaluvvon gozihuvvot lávdegotti čoahkádusas, vaikko vel
biologalaš šláddjivuođa konvenšuvdna deattuhage eamiálbmogiid
searvama riikkalaš bargui mii guoská politihka hábmemii, láhkabargui
ja prográmmabargui biologalaš šláddjivuođa goziheami
oktavuođas. Birasgáhttendepartemeantta 27.04.01 vástádusas
ákkastallojuvvui lávdegotti čoahkádus dainna ahte lávdegoddi galgá
bargat divdna ja johtilit, ja das galget leat mielde dakkár olbmot
geain lea erenoamáš gelbbolašvuohta. Láhkalávdegoddi bovdii
Sámedikki čohkkát departemeanttaid gaskasaš
refereansajoavkkus. Ráđi mielas ii leat gal nu stuorra ávki searvat
refereansajovkui, go lávdegottis iige refereansajoavkkusge leat eará
go dábálaš ja oppalaš sámi birasgelbbolašvuohta, muhto ráđđi
ferte fuolahit dan ahte biokonvenšuvnna geatnegasvuođat
eamiálbmogiid ektui gozihuvvojit. .

2.3.9	Báikkálaš Agenda 21.

Sámediggi lágidii 11. -- 12.06.01 seminára man fáddán leai
»ovttasbargu ceavzilis ovdáneapmái». Buot gielddat Sámi
ovddidanfoandda doaibmaguovllus ja gielddat máttasámi guovllus ledje
bovdejuvvon, oktiibuot ledje bovdejuvvon 29 gieldda. Seminára ulbmilin
leai muitalit Sámedikki ealáhuspolitihka, ekonomálaš
váikkuhangaskaomiid ja báikkáláš Agenda 21 birra, ja dasto ovddidit
oktavuođa ja ovttasbarggu Sámedikki ja gielddaid gaskka ceavzilis
ovdáneami ektui. Semináras mearriduvvui joatkit ideain eanet
ovttasbargu ja oktavuohta Sámedikki ja gielddaid gaskka, ja
nammaduvvui bargojoavku mas leat mielde Divttasvuona, Gáivuona,
Guovdageainnu ja Deanu gielddat, ja dát joavku galgá plánet boahtte
čoahkkima guovvamánus 2002 ovttasráđiid Sámedikkiin.  Lea ásahuvvon
oktavuohta ja ovttasbargu gelbbolašvuođabirrasiiguin joatkit
prošeaktaidea »Ceavzilis ovdáneapmi válljejuvvon vuonain». Ulbmilin
lea plánet ja ohcat ruđa prošektii ja álggahit prošeavtta ahte
livččii go vejolaš ásahit sámi guolástuspolitihkalaš ávádaga ja
geahččalit báikkálaš hálddašanmálliid dan siste.  Sierra
diehtojuohkinávdnasat leat ráhkaduvvon ja juogaduvvon báikkálaš
Agenda 21 birra. Snoasas, Divttasvuonas ja Skániin leat maid
dollojuvvon diehtojuohkinčoahkkimat. .

2.3.10	Riikkaidgaskasaš birasgáhttenovttasbargu.

Sámedikki dáhtu mielde čađahii Mátta-Várjjat Musea
eamiálbmotčalmmusteami Girkonjárggas 18.-20. 08.01. Seminára fáddán
leai guovllu eamiálbmot, ja erenoamážit deaddu biddjojuvvui
nuortasámiide ja nuoraide. Presideanta rabai čalmmusteami. Doalut
dollojuvvojedje Barentsguovllu birasgáhtteministariid gaskasaš
konfereanssa oktavuođas, mii leai Girkonjárggas ja Murmánskkas 21. --
22.08.01. .  Sámedikki presideanta searvvai
Barents-birasgáhttenministariid čoahkkimii Girkonjárggas, mii
dollojuvvui 20. -- 22.08.01. Čoahkkin čalmmustii Norgga
jođihangotti loahpaheami Barents-biraslávdegottis. Boahtte guokte
jagi lea Ruoŧas jođihangoddi. Ministtarčoahkkimis dajai presideanta
earret eará dan, ahte Sámediggi lea registreren ahte biraslávdegoddi
áigodagas lea čájehan stuorát beroštumi ja bargomovtta oččodit
eamiálbmogiid eanet aktiivvalaččat mielde Barentsguovllu
birasbargui, ja ahte lea dárbu ahte eamiálbmogat servet sin iežaset
ásahusaid ja ogranisašuvnnaid bokte, ja dat dávista riikkalaš
geatnegasvuođaide ja riikkaidgaskasaš konvenšuvnnaide. Presideanta
dajai maiddái ahte eamiálbmogiid bargojoavkku ferte nannet ja
ovddidit, ja ahte dáláš strategiijaid Baretnsguovllu
eamiálbmotbarggus galggašii rievdadit dásseárvo-,
demokratiijaovddidan- ja iešmearridanstrategiijan. Presideanta
čilgii maiddái čoahkkimis daid hástalusaid birra maid eamiálbmogat
vásihit suodjalusdoaimmaid geažil eamiálbmotguovlluin. Buot dát
doaimmat eai váikkut ceavzilvuođa. Čujuhettiin boazodoalu
váttisvuođaide earret eará Hálkaváris ja Meavkkis/Alitčohkas,
deattuha presideanta ahte lea dárbu árvvoštallat suodjalusa
doaimmaid, go birrasa ja ceavzilis ovdáneami birra digáštallojuvvo
Barentsguovllus.

2.4	Diehtojuohkin ja girjerádju.

2.4.1	Girjerádju.

Hálddahus lea 04. - 08.09.01 searvan bibliotehkáraid
eamiálbmotkonferensii Johkamohkis ja doalai sáhkavuoru sámi
girjerádjobálvalusaid birra. Dasa lassin lea hálddahus ovttasráđiid
Finnmárkku fylkagirjerájuin lágidan konfereanssa sámi dáláš
girjjálašvuođa birra. Konferensii leai stuorra beroštupmi, ja das
ledje sullii 90 oasseváldi. 2002:s plánejuvvo čuovvolankonfereansa,
aktiivvalaš ráđđeaddin- ja ovddidanbargu sámi girjjálašvuođa ja
sámi girjerádjobálvalusaid birra, mii dávista Sámedikki áigumušaide.

2.4.2	Sámi jienastuslohkoprošeakta.

Sámediggi ja Statskonsult:a gulahallanovddideami ossodat (ovdal
Statens Informasjonstjeneste) attiiga Norsk Gallup Institutt A/S
nammasaš ásahussii bargun ráhkadit iskkadeami man váldoulbmilin leai
kártet máhtolašvuođa ja miellaguottuid Sámedikki birra, sámi diliid
ja sámi jienastuslohkui čáliheami birra. Iskkadeapmi galggai maiddái
mihtidit diehtojuohkindoaibmabijuid beavttu jienastuslohkui čáliheami
oktavuođas. Dát ráddjejuvvui daid guovlluide mat árbevirolaččat
lohkkojuvvojit sámi ássanguovlun. Iskkadeamis ledje mielde sihke
sápmelaččat ja geat eai leat sápmelaččat. Norsk Gallup raporta
iskkadeami birra nanne earret eará dan, ahte diehtojuohkinkampánnja
doaibmabijuid oktavuođas lea hui bures juksan nissonolbmuid
olahusjoavkun, ja ahte hui ollugat leat ožžon dieđuid sámi
jienastuslogu birra. Iskkadeami boađus galgá geavahuvvot vuođđun
sámi jienastuslogu registrerema gulahallanstrategiijii ja vuođđun
kvalitatiivvalaš iskkadeapmái. Kvalitatiivvalaš iskkadeapmi galgá
čađahuvvot dálvit 2001/2002, ja dan ulbmilin lea gávdnat deaŧalaš
beliid olahusjoavkkuin guhkes áiggi gulahallanbarggu várás. .

2.4.3	Sámi bustávat dihtorastimis.

Hálddahus lea searvan Gieldda- ja guovludepartemeantta bargojovkui,
mii bargá sámi bustávaiguin dihtorastimii. Bargojoavku ásahuvvui dan
oktavuođas go Ráđđehusas lea IT-áŋgiruššanplána,
eNorge. Mihttomearrin dán barggus lea leamaš kártet dárbbuid,
váttisvuođaid ja hehttehusaid sámi bustávaid geavaheamis
IT-oktavuođain. Bargojoavkku árvalusat galget bidjat vuođu
eNorge-plána doaibmaibijuide.

Sámediggi lea ožžon doarjaga ollu dárbbašlaš evttohusaide, ja
bargojoavku árvalage danne ahte sámi bustávat standardiserejuvvojit
Norggas almmolaččat, man vuođđun lea 8-bihta teknologiija, ja sámi
boallobeavdi. Bargojoavku rávve dasto ahte stáhta
dáhtaprográmmagálvvuid oastinšiehtadusain galgá leat gáibádus sámi
bustávvaid ektui, ja ahte buot departemeanttat ja stáhta ossodagat
áigeguovdilastet prográmmagálvvuideaset sámi bustávaid
ektui. Mihttomearrin lea ahte sámi bustávaid galgá sáhttit geavahit
buot almmolaš prográmmagálvvuin, maiddái registariin, diehtovuođuin
ja sullasaččain. Dát lea eaktun dasa ahte almmolaš doaibma galgá
sáhttit fállat sámegillii dieđuid ja bálvalusaid sámi álbmogii
Norggas. .

Ráđđi lea 08.08.01 čoahkkimis Ealáhus- ja gávpedepartemeanttain,
stáhtačálli bokte muitalan barggu birra mii guoská sámi bustávaid
geavaheapmái dihtorastinoktavuođas. Dán bargui čájehuvvui
beroštupmi ja Ealáhusdepartemeanta áiggui árvvoštallat daid
oktavuođa váldimiid mat bohtet Sámedikkis, juogo veahkehit
ruđalaččat dahje muđui.

2.4.4	Sámedikki fálaldagat interneahtas.

Hálddahus lea álggahan ovddidit interneahtas ieš sierra
fálaldagaid. Ulbmilin lea ahte Sámedikki bálvalusat galget, nu bures
go lea vejolaš, leat olámuttos neahtas, dievasčoahkkima mearrádusa
ektui dikki gulahallan- ja bálvalanpolitihka áššis. Skábmamánu 2001
Sámedikki dievasčoahkkima lea vejolaš čuovvut interneahta
bokte. Vuosttažettiin sáhttá dán dušše guldalit, muhto maŋŋá go
linjákapasitehta vuođul lea vejolaš, árvvoštallojuvvo maiddái
govaid sádden njuolga dievasčoahkkimis. .

Hálddahus lea bargamin gávdnat ođđa girjerádjovuogádaga, mii
sáhtášii hálddašit sámi bustávaid, ja mii dan seammás livččii
interneahtas. Dán barggu ulbmilin lea ahte olbmot galget sáhttit
ohcat, várret ja diŋgot girjjiid dahje eará ávdnasiid Sámedikki
girjerájus. Dalle livččii girjerádju geavahusas rabas birra
jándoriid, ja olbmot miehtá máilmmi sáhtášedje dan
geavahit. Áigumuššan livččii oažžut dan ásahuvvot giđđat 2002.
Ođđa digitála arkiivavuogádaga čielggadanbargu lea álggahuvvon
Sámedikki várás, mii vuordimis lea gárvvis jagi 2002 mielde. Dán
barggu ulbmilin lea beavttálmahttit hálddahusa doaimma, ja nannet
olbmuid ja mediaid vejolašvuođa oažžut dieđuid Sámedikkis, nu
ahte mediat ja olbmot galget ieža sáhttit geahččat Sámedikki
almmolaš áššebáhpáriid interneahtas. .

2.4.5	Almmolaš dieđut sámegillii.

Sámediggeráđđi lea bargan aktiivvalaččat Bargo- ja
hálddahusdepartemeantta, Stáhta hálddašanbálvalusa, fylkkamánniid ja
Finnmárkku gielddaid ektui dainna áigumušain ahte nannet
diehtojuohkin- ja bálvalusfálaldagaid sápmelaš geavaheaddjiide. Bargu
sámegielat geatnegasvuođa- ja vuoigatvuođadiehtojuohkimiin lea
erenoamážit deattuhuvvon. Fylkkamánnit leat čakčat 2001 ásahan
fálaldaga interneahtas, man oktavuođas sámegiel diehtojuohkimii lea
addojuvvon guovddáš sadji. Hálddahus lea máŋggaláhkai váikkuhan
dahkat fylkkamánniid sámegielat diehtojuohkin- ja bálvalusfálaldagaid
juvssahahttin geavaheaddjiide.

»Finnmark på nett» lea prošeakta man bokte lea ulbmil ásahit oktasaš
interneahttauvssa buot Finnmárkku gielddaid várás. Ulbmilin lea fállat
bálvalusaid ja dieđuid álbmogii interneahtas. Hálddahus searvá
prošeaktajovkui, ja ulbmilin lea leamaš nannet sámi gelbbolašvuođa
prošeavttain ja dainna lágiin leat mielde váikkuheamen buriid
neahttačovdosiid ovddideami sámi álbmoga várás.

2.4.6	Almmuheapmi.

Sámediggeráđđi lea muhtun muddui rievdadan Sámedikki
almmuhanpolitihka. Nuppástuhttima ulbmilin lea leamaš sihkkarastit
ahte Sámedikki almmuhusat leat buorit ja hálbbit. Boađusin lea ahte
sámi áviissat, teaksta-TV ja interneahtta galget geavahuvvot eanet go
dál, ja Sámedikki almmuheapmi Norgga áviissain galgá leat hálbbit.

2.5	Dearvvasvuohta ja sosiála	.
2.5.1	Dearvvasvuođafitnodagat.

Buohcciviessoođastus lea leamaš guovddáš ášši dán
áigodagas. Sámediggeráđđi evttohii sierra sámi
dearvvasvuođafitnodaga/oalgefitnodaga Sámi spesialastaguovddážiin,
Riikkalaš sámi álbmoga psykiátralaš dearvvasvuođa gáhttemiin (lea
ásahuvvomin) ja Sámi dearvvasvuođadutkama guovddážiin. Ráđđi
oaivvilda ahte dát ásahusat oktan
dearvvasvuođafitnodahkan/oalgefitnodahkan váikkuhit fága- ja
vuohkevoddideami nu ahte sámi giella ja kultuvra lea heivehuvvon
máŋŋa dássái. Ráđđi ii ožžon dán evttohusa čađa. Sosiála- ja
dearvvasvuođadepartemeanta bivddii Sámedikki evttohit lahtuid
guovlulaš dearvvasvuođafitnodagaid stivrraide. Departemeanta
čuovvolii Sámedikki evttohusa dušše Gaska-Norgga dearvvasvuođa
fitnodaga stivrra čoahkádusa ektui, gos Jonhild Joma lea
stivralahttun. Ráđi árvalus ovddasteaddjiid ektui Davvi-Norgga ja
Nuorta-Norgga dearvvasvuođafitnodagain ii váldojuvvon vuhtii,
gč. čuoggá 3.2.

2.5.2	Prošeaktaruđaid evalueren .

Sosiála- ja dearvvasvuođadeparemeanta lea álggahan prošeaktaruđaid
evaluerema dearvvasvuođa- ja sosiálaulbmiliidda. Sosiála- ja
dearvvasvuođadeparemeantta beales leai eaktuduvvon ahte
prošeaktaruđat leat 3 jagi áŋgiruššan, muhto go barggu evalueren
álggahuvvui nu maŋŋit, de evttohii Sosiála- ja
dearvvasvuođadepartemeanta guhkedit dan gaskaboddosaš
prošeaktaáigodaga 4 jahkái. Evalueren galgá leat gárvvis 2002:s, mii
eaktuduvvo addit vuođu dasa movt sámi perspektiivva heivehemiin
dearvvasvuođa- ja sosiálabálvalusaide galgá jotkojuvvot. .

2.5.3	Eará.

08.08.01 dollojuvvui čoahkkin dearvvasvuođaministariin Tore Tønnein,
dán čoahkkimis leaigga presideantta guovttos várrepresideanttain
mielde. Čoahkkima fáddán leai earret eará Sámedikki hálddahusa nannen
ja stáđásmahttin dearvvasvuođa- ja sosiálaáššiid
ektui. Stáhtabušeahtas 2002 lea evttohuvvon buoredit Sámedikki
kapasitehta áššesuorggis, ja danne ásahuvvo ođđa bissovaš virgi
hálddahussii, gč. ášši 41/00 Sámedikki 2002 bušeahtta, s. 5-6. Lei
ovttaoaivilvuohta das ahte dollojuvvojit 4 čoahkkima jahkásaččat
Sámedikki ja departemeantta politihkalaš jođiheaddjiid gaskka.
Ráđđi árvalii dearvvasvuođaministarii ahte dollojuvvo miniseminára
gosa bovdejuvvojit sámi dearvvasvuođa fágaolbmot. Miniseminára
dollojuvvui seamma beaivvi go čoahkkin 08.08.01. Sámi doaktáriid
searvvi ja sámi buohccidivššáriid searvvi beales ledje goappásge
logaldallit sámi dearvvasvuođa bálvalusaid organiserema
birra. Guovddáš fáddán dás leai sámi kultuvrralaš
dearvvasvuođabálvalus, ja adnojuvvo dego oassin dien barggus ahte lea
dárbu ásahit sierra sámi dearvvasvuođafitnodaga.

2.6	Vuoigatvuođaáššit.

2.6.1	Sis-Finnmárkku riekteveahkkekantuvra (SFR).

Sis-Finnmárkku riekteveahkkekantuvra (SFR) biddjojuvvo
riekteveahkkelága vuollásažžan 01.01.02 rájes. Dát dagaha dan ahte
riekteveahkkekantuvrra áššesuorggit rivdet. Dát mearkkaša earret
eará dan ahte SFR ii sáhte jođihit šat daid prinsihpaid mielde nugo
dál dahkkojuvvo, namalassii ahte friija riekteveahkki buotlágan
áššiin. Riekteveahkki ráddjejuvvo daid surggiide maid
riekteveahkkeláhka stivre. Sámediggeráđđi lea 17.07.01 beaiváduvvon
reivves Justisministarii Hanne Harlem dovddahan fuolastuvvama dán
geažil, ja go SFR ferte ođđajagi rájes váldigoahtit 500,- ruvnnu
iešmáksun juohkelágan riekteveahkis, maid kantuvra fállá. Ráđđi lea
čujuhan dasa mii leai duogážin SFR ásaheapmái, juste dat go
sámegielagiin Sis-Finnmárkkus leai erenoamáš dárbu riekteveahkkái,
dain oktavuođain go dábálaš riekteveahkkeortnet ii sáhte veahkehit.
Justisministtar lea 27.09.01 vástádusreivves dadjan, ahte ii leat
makkárge vuođđu meannudit Sis-Finnmárkku álbmogiin earáláhkai go
muđui riikka álbmogiin riekteveahki oktavuođas. Čujuhuvvo maiddái
ahte justiskomitea Sd. dieđáhusas nr 25 (1999-2000) lea cealkán, ahte
SFR ferte čuovvut njuolggadusaid friija riekteveahki ektui jos
kantuvra galgá oažžut stáhtadoarjaga. Dát mearkkaša dan ahte SFR
ferte fállat veahki dainna lágiin, ahte dat dávista riekteveahkkelága
áššálaš doaibmaguvlui ja ekonomalaš eavttuide. Justisministtar lea
ovttaoaivilis Sámedikkiin ahte SFR doaimma joatkin lea deaŧalaš
Sis-Finnmárkku ássiide. Rievdadusat dagahit dan, ahte gielddat eai
šat dárbbaš váikkuhit kantuvrra doaimma ruhtadeami, ja kantuvra lea
dalle rabas buohkaide, beroškeahttá das makkár gildii gullet. Dihto
oktavuođain sáhttá spiehkastit riekteveahkkelágas sámegielagiid
ektui, geat muđui eai livčče ožžon nuvttá riekteveahki, dát
spiehkastat-vejolašvuohta gusto ain.

2.6.2 Vuoigatvuohta sáivačáhcebivdui Finnmárkkus -- váidalusáššiid
meannudeapmi ESA:s Norgga vuostá .  Gielda-, eanadoallo- ja
birasgáhttenministara mátkki oktavuođas Finnmárkui 09.08.01, válddii
presideanta ovdan vuoigatvuođa sáivačáhcebivdui Finnmárkkus, mii lea
váidaluvvon EFTA bearráigeahččanorgánii ESA. Áššis meannuduvvo dat
geas lea vuoigatvuohta sáivačáhcebivdui nu gohčoduvvon Finnmárkku
matrikulerekeahtes eatnamiin, ja rihkku go Norga EEO-šiehtadusa
vealakeahtesvuođa prinsihpa. Čuoččuhuvvo ahte báikegottiid olbmuid
dihtolágan sierravuoigatvuohta guolástit, lea vuostá
EEO-šiehtadusa. Presideanta deattuhii ahte lea deaŧalaš ahte Norga
ollašuhttá daid geatnegasvuođaid mat stáhtas leat álbmotrievtti
mielde. Dát mearkkaša min oaivila mielde dan, ahte Norga
sorjankeahttá EEO-šiehtadusas galgá sáhttit fievrridit sierra
sámepolitihka, maiddái gozihit sámiid vuoigatvuođaid
luondduresurssaide. Dás lea maiddái geatnegasvuohta positiivvalaččat
sierra meannudit sámi álbmogiin, resursavuođu sihkkarastima ektui
sámi kultuvrii. EEO-šiehtadusa lassiprotokollas nr 3 boahtá
čielgasit ovdan ahte Norggas lea sihke riikkalaš ja
riikkaidgaskasaš ovddasvástádus gozihit sámi vuoigatvuođaid
eamiálbmogin. Norga ii leat velge vástidan ESA:i ášši birra, muhto
politihkalaš signálat čájehit ahte Norga boahtá deattuhit
eamiálbmotperspektiivva vástádusastis. .

2.7	Riikkaidgaskasaš ja davviriikkalaš eamiálbmot ja sámi ovttasbargu .
1. Sámi parlamentáralaš ráđđi (SPR) .

2.7.1.1	SPR čoahkkin 22.05.01.

SPR vuosttas čoahkkin dollojuvvui Kárášjogas 22.05.01. Dán
čoahkkimis meannuduvvojedje dát áššit: .  1) Sámi parlamentáralaš
ráđi čoahkkinortnet, 2) Davviriikkaid Ministtarráđi čielggadus
sámi ealáhusovddidangelbbolašvuođa guovddáža hárrái, 3) Arktálaš
ráđđi, 4) Barentsovttasbargu, 5) ON eamiálbmotjulggaštus ja 6)
Hástalusat boahtteáiggis. .

2.7.1.2	Norgga sáttagotti čoahkkin 27.09.01.

Sámi parlamentáralaš ráđi norggabeale sáttagoddi lea 27.09.01
čoahkkimis addán Sámiráđđái doarjaga gitta 100.000,- ruvnnu rádjai
»Guoládatnjárgga Sámiradio» ovdaprošektii ja gitta kr. 30.000,-
ruvnnu rádjai Murmánskka sámeorganisašuvdnii (OOSMO) oastit
kanturlanjaid. Seamma čoahkkimis addojuvvui doarjja 496.000,- ruoŧa
ruvnnu Sámediggái ruoŧabealde, Interreg Sápmi ja Interreg
Åarjelsaemien sámi oasseprográmmaid tehknihkalaš veahkkái áigodahkii
1999 ja 2000. Dasa lassin lea sáttagoddi árvalan ahte Barentsguovllu
eamiálbmotbargojoavkku ásahanbargguin álggahuvvo.

2.7.2	Barentsovttasbargu.
2.7.2.1	Barentsregiovdnaráđi čoahkkin.

Regiovdnaráđđi doalai čoahkkima 05.09.01 Petrozavodskas
ruoššabealde. Dát leai nubbi čoahkkin norggabeale Sámedikkis
eamiálbmoga ovddasteaddjin. Áššit mat meannuduvvojedje ledje earret
eará sámi kulturguovddáža ásaheapmi Lujávrris. Dasto áigot guovlluid
ovddasteaddjit suoma- ja ruoŧabealde geahččalit váikkuhit ahte
ruhta juolluduvvo maiddái dán guovtti riikkas. Norgga
olgoriikaministtar lea juolludan 1 miljon ruvnnu prošektii. Ruhta lea
ohccojuvvon Suoma ja Ruoŧa Olgoriikkadepartemeanttain.  Čoahkkimis
digáštallojuvvui maiddái nuoraid áššiid birra ja mearriduvvui ahte
ráhkaduvvo sierra nuoraidprográmma. Boahtte háve dollojuvvo
Regiovdnaráđi čoahkkin Girkonjárggas 27. - 28.11.01.

2.7.2.2	Barentsovttasbarggu eamiálbmotbargojoavkku čoahkkin .

Presideanttas ja várrepresideanttas leai čoahkkin Barentsguovllu
eamiálbmotbargjoavkkuin 30.05.01. Čoahkkima ulbmilin leai juohkit
dieđuid nubbi nubbái dan barggu birra mii Barentsovttasbarggus
dahkkojuvvo eamiálbmogiidda guoskevaš áššiiguin.

2.7.3	Eamiálbmotveahkkebarggu čuovvolanplána.

Olgoriikkadepartemeanta dohkkehii 12.09.99 eamiálbmotveahkkebarggu
čuovvolanplána. Sámediggi ii ožžon nu buori vejolašvuođa searvat
dán ráhkadeapmái, hálddahus lea dušše searvan bargoseminárii ja
hálddahusa dásis lea dollojuvvon čoahkkin ášši
birra. Čuovvolanplánas leat ollu čuolbmačilgehusat maidda Norga
ferte dahkat oainnu, dan ektui movt boahtteáiggis bargat eamiálbmogiid
veahki ektui, earret eará movt Sámediggi vejolaččat sáhtášii
váikkuhit. Sámediggi ii leat bovdejuvvon searvat digáštallat
Sámedikki vejolaš boahtteáiggi saji birra eamiálbmogiid
veahkkeprográmmas, ii Olgoriikkadepartemeanta iige NORADge leat
bovden, ja Sámediggi maid ii leat bivdojuvvon searvat veahkkebargui
oppalaččat. .  Dan vuođul dollojuvvui čoahkkin 03.06.01
ovddidanministariin Anne Kristine Sydnes, mas digáštallojuvvui
Sámedikki searvama birra veahkkebargui. Dán čoahkkima leai
presideanta Sven-Roald Nystø bivdán. Presideanta čilgii Sámedikki
oainnu áššái, mas deattuhii ahte ferte bargat eamiálbmogiid
iešorganiseremiin, nu ahte eamiálbmogiin alddiset lea duohta
vejolašvuohta váikkuhit organiserema. Sámedikki barggu vuolggasadjin
lea vuosttažettiin dat ahte sámit ieža ovddastit eamiálbmoga ja mis
leat nana árbevierut organiserenbarggus. Dan máhtolašvuođa ja daid
vásihusaid maid Sámediggi lea ožžon dán suorggis, ferte sáhttit
geavahit eamiálbmotveahkkebarggus. Eiseválddiide lea hástalussan atnit
ávkki dan gelbbolašvuođas mii Sámedikkis lea. Leai
ovttamielalašvuohta dan ektui ahte Sámediggi galggašii váldojuvvot
mielde bargui. .

2.8 	Dásseárvu.

Dásseárvobarggu integreren joatkašuvvá. Dán áigodagas lea leamaš
ollu bargu áššebáhpáriiguin, nugo 2002-2005 sámediggeplánain,
Sámedikki 2002 ja 2003 bušeahtain ja Sámedikki
bargiidpolitihkain. Dát leat buot bajit dási politihkka- ja
stivrenáššebáhpirat.

2.8.1	 ON nissonkonvenšuvnna dohkkeheapmi.

Nissonkonvenšuvnna dohkkeheami cealkámušas lea ráđđi deattuhan dan
ahte váidalanprosedyras šaddá vejolaš váidalit ovttaskas olmmožin
ja ovttaskas olbmuid joavkun. Sámi servodagas leat ovttaskas olbmot ja
ovttaskas olbmuid joavkkut, mat leat dakkár dilis ahte ieža eai sáhte
ovddidit váidalusa.  .  Váldonjuolggadussan lea ahte ii meannudit
jearaldagaid ovdal go riikkalaš riekteneavvut eai šat
ole. Spiehkastat dahkkojuvvo dalle go riekteneavvuid geavahemiin manná
guhkes áigi, dahje dalle go lea jáhkehahtti ahte beaktilis veahki ii
sáhte oažžut. Spiehkastatnjuolggadus lea deaŧalaš dalle go
meannudeapmi riikkalaš duopmostuoluin váldá eahpegovttolaš guhkes
áiggi, dahje ii ain juo buoridivččii nissonolbmuid
eallineavttuid. Ovdamearkan dás sáhttá váldit sámi nissoniid dili
árbevirolaš sámi ealáhusain nugo omd. boazodoalus. Dáláš
láhkanjuolggadusat eai váldde doarvái vuhtii dan ahte nissonolbmot
nugo albmátge ieža sáhttet bargat árbevirolaš sámi ealáhusain.

2.8.2	Kvinner Viser Vei (Nissonat ofelažžan) .

Dán áigodagas leat geavahuvvon veaháš resurssat dasa go Sámediggi lea
searvan Nissonat ofelastet meassuide Stavangeris geassemánus
2001. Ulbmil searvamiin leai: juohkit dieđuid sámiid dili ja
Sámedikki birra, ja erenoamážit oainnusin dahkat sámi nissoniid, mii
maid lea Sámedikki doaimma váldoáŋgiruššansuorgi.  Čájáhusas ledje
sihke diehtojuohkin-, čájáhus- ja vuovdináigumušat. Mii
deattuheimmet čájehit dáláš ođđaáigásaš Sámi, mas ruohttasat leat
árbevieruin ja kultuvrras. Buohkat, geat ledje mielde ledje muhtun
láhkai ožžon doarjaga Sámedikki ortnegiin, dahje sis muhtun láhkai
leamaš oktavuohta Sámediggái. Mii háliideimmet erenoamážit čájehit
min kultuvrra mánáide ja nuoraide Stavangerguovllus, ja mii válduimet
hirbmat bures vuostá go galledeimmet mánáidgárddiid ja
skuvllaid. Oaččuimet maid hui buori rámi min olggobealde
oassálastiin, ja sii deattuhedje erenoamážit dan maid ledje beassan
oahppat go ledje mielde. Čájáhusa hábmemis deattuhuvvojedje dakkár
ávdnasat maid sáhttá geavahit earáge oktavuođain, ja dain dalle lea
ođđasis geavahanárvu. Erenoamážit giitit Laila Wilks guhte
ovttasráđiid Susann Lyngmann Gælok:ain hábmiiga min čájáhusa.  Dasa
lassin go mis leai čájáhus meassohállas, de leai mis maiddái lávvu
olggobealde hálla. 19 oasseváldi ledje viidát čohkkejuvvon, mielde
ledje sihke nuorat ja boarraset olbmot miehtá Sámi. Min searvan oidnui
hui bures meassoguovllus ja Stavangeris, tv-ođđasiin ja beaivválaš
áviissain. Mis ledje oktiibuot 10 čájáhusa; meassohállas, min lávu
luhtte ja okta mánáidgárddis ja golbma skuvllain Stavangeris. .
Prošeavtta gollurámman leai 750 000 ruvnnu ja geavaheimmet 564.810
ruvnnu, 500.000 ruvnnu leai doarjjastivra juolludan ja loahppa
váldojuvvui doaibmabušeahtas. Muđui čujuha ráđđi dan raportii mii
lea ovddiduvvon.

2.9	Nuoraidpolitihkka.

Sámedikki nuoraidpolitihkalaš lávdegoddi lea searvan 26.-27. b. 2001
dollojuvvon Sámedikki nuoraidkonfereanssa čuovvolanbargui. .
Sámediggeráđđi lea áššis R 92/01 »Sámedikki nuoraidpolitihkalaš
lávdegoddi» mearridan ahte Sámediggi jahkásaččat galgá lágidit
nuoraidkonfereanssa. Dan oktavuođas rievdaduvvui Sámedikki
nuoraidpolitihkalaš lávdegotti álgomandáhta, mii dál lea ná:
»Sámedikki nuoraidpolitihkalaš lávdegoddi galgá searvat Sámedikki
2001 ja 2002 nuoraidkonfereanssaid ráhkkaneapmái, čađaheapmái ja dan
bargui mii maŋŋá šaddá. Lávdegoddi sáhttá áigodagas gitta 2002
nuoraidkonfereanssa rádjai, ovttasráđiid Sámediggeráđiin ja
Sámedikki hálddahusain, bargat daiguin áššiiguin main nuorat
beroštit».  Mearriduvvui maiddái ahte lávdegoddái lasihuvvojit guokte
ođđa lahtu, vai geografalaš ja gielalaš viidodat ja ovddastus
sihkkarastojuvvo. Ráđđi áiggošii fargga nammadit vihtta lahtu dán
lávdegoddái. Ferte maiddái viidáseabbot bargat dainna ahte čilget
makkár sadji, mandáhta ja formalalaš sadji lávdegottis galgá
boahtteáiggis leat sámediggevuogádagas, ja movt barggu ruhtadit. Dán
barggu boađus ovddiduvvo Sámediggái maŋŋá. .

2.10	Eará áššit.

2.10.1	Sámi valáštallan.

Sámediggi lea 2001 bušeahttamearrádusas, áššis 41/00, mearridan
strategiija mas celko ahte lea áigumuš bargat dan ala ahte sámi
valáštallamii sihkkarastojuvvo almmolaš ruhtadeapmi, ja dan
oktavuođas galggašii geahččat livččii go tihppenruđaid vejolaš
oažžut sámi valáštallamii. Jahkásaš bušeahttačoahkkimis
presideantta ja kulturministara gaskka ođđajagimánus 2001
guorahallojuvvui sámi valáštallama dilli ja hástalusat boahtteáiggis
ja kapitáladárbu. .  Hálddahusas leai 11.06.01 čoahkkin
Kulturdepartemeantta hálddahusain, gos sámi valáštallama ekonomálaš
dilli guorahallojuvvui, ja sáhtášii go leat vejolašvuohta oažžut
tihppenruđaid. .  25.06.01 čoahkkimis presideantta ja
kulturministtara gaskka guorahallojuvvui ekonomalaš rámmaid
fievrrideapmi sierra kulturdoaibmabijuide postii 50. Čoahkkimis
ovddiduvvui maiddái ruhtadárbu, ja livččii go vejolaš oažžut
speallanruđaid sámi valáštallanulbmiliidda. Departemeanta oaivvilda
ahte lea váttis bidjat speallanruđaid 50-postii, eaige departemeantta
2002 stáhtabušeahtaárvalusas leat makkárge mearkkastagat sámi
valáštallama ruhtadeapmái.  

2.10.2 Finnmárkku 2002 -- 2005 fylkkaplána.

Finnmárkku fylkkagielda sáddii Finnmárkku 2002 -- 2005
fylkkaplánaárvalusa gulaskuddamii cuoŋománus, ja
gulaskuddanáigemearrin leai biddjojuvvon borgemánu 1. b. Plánii leai
oalle bures heivehuvvon sámi perspektiiva. Ráđđi attii vuđolaš
gulaskuddancealkámuša, ja vástidii politihkalaš
sierramielalašvuođaide ja buvttii dasto moadde evttohusa movt
buorebut heivehit sámi perspektiivva. .  3. Romssa fylkkagieldda
sámegiela ja kulturgelbbolašvuođa doaibmaplána .  Plánas
deattuhuvvui organisašuvnna áigeguovdilastin láhkagáibádusaid
ektui. .  Plánas boahtá ovdan ahte almmolaš orgánan lea deaŧalaš
dohkkehit dan, ahte dábálaš politihkalaš- dahje
bargogelbbolašvuhtii gullá maiddái sámi giella- ja kulturbeliid
áddema máhtolašvuohta. Gulaskuddanárvalusas ledje konkrehta
doaibmabidjoárvalusat, ja ráđđi attii sihke oppalaš mearkkastagaid
ja buvttii cealkámuša doaibmabijuid birra.

2.10.4	Plánaláhkalávdegoddi.

Sámediggeráđđi lea áššis R 68/01 meannudan plánaláhkalávdegotti
vuosttas oassečielggadusa: NOU 2001:7 Bedre kommunal og regional
plan- og bygningslov (buoret gielddalaš ja guovlolaš plána- ja
huksenláhka). Plánaláhkalávdegotti bargu lea viiddis, ja das lea
stuorra mearkkašupmi boahtteáiggi areálahálddašeapmái, danne leage
ráđđi válljen vuoruhit láhkalávdegotti barggu
čuovvoleami. Gulaskuddancealkámušas lea ráđđi dán vuoro válljen
buktit mearkkastagaid dakkár beliide mat dan mielas leat erenoamáš
deaŧalaččat, ja deattuhii dan maid lávdegoddi galggašii
prioriteret loahppabarggustis. Erenoamážit lea deattuhuvvon ahte
láhkalávdegoddi ferte geahččat daid álbmotrievtti njuolggadusaid
eamiálbmogiid birra maidda Norga lea čadnojuvvon ja main lea
mearkkašupmi plána- ja areálaoktavuođain.  Ráđđi lea geahččalan
oažžut ovddasteaddji láhkalávdegoddái, muhto lea váidalahtti go eat
lihkostuvvan. Norgga Boazosápmelaččaid Riikkasearvi lea ožžon
ovddastusa lávdegottis. Ráđđi lea proseassas dorjon dán.

2.10.5	Riikkaoasselávdegoddi.

Sámedikki ovddastus Riikkaoasselávdegottis ii leat ollašuvvan nugo
leai eaktuduvvon, ja dát lea váidalahtti. Sámedikkis lea ain dat
seamma áicisadji, mii das lea leamaš lávdegottis, nu ahte lea
čoahkkin- ja hállanvuoigatvuohta.  Dasa lassin lea ráđđi meannudan
váidalusáššiid ja ráhkkanahttán áššiid dán dievasčoahkkimii.

Nammadeamit.  Davvi-Norgga kulturráđđi.  Sámediggeráđđi lea
nammadan Rauni Magga Lukkari lahttun ja Heaika Skum várrelahttun
Davvi-Norgga kulturráđđái.  Guovlulaš dearvvasvuođadoaimmat.
Sámediggeráđđi evttohii čuovvovaš lahtuid guovlulaš
dearvvasvuođadoaimmaide:.  Davvi-Norga: Gielddadoavttir Amund Peder
Teigmo, Kárášjohka, lahttun ja erenoamáš buohccidivššár Anna
Kuoljok, Guovdageaidnu, várrelahttun.  Gaska-Norga: Gieldajorddamovra
Jonhild Joma, Trones, lahttun ja psykiatrálaš buohccidivššár Ella
Lifjell, Jerpstad, várrelahttun. .  Nuorta-Norga:
Ossodathoavdadoavttir/mánáidpsykiáhter Mikkel Oskal, Oslo, lahttun ja
fitnodatbuohccidivššár Ingrid Jåma, Oslo, várrelahttun. Sosiála- ja
dearvvasvuođadepartemeanta čuovui ráđi árvalusa dušše
Gaska-Norgga ektui.  Boazodoalu árvoháhkanprográmma.  Jane Juuso,
Unjárggas lea nammaduvvon boazodoalu árvoháhkanprográmma
stivrenjovkui. Einar Lifjell, Bjerka, lea su várrelahttu. .

4	Ođđa áššiid almmuheapmi - čuovvoleapmi.

1. evttohus: Ásahit guovllukantuvrraid.

Sámedikkis leat dál guovllukantuvrrat Snoasas, Áiluovttas, Romssas,
Guovdageainnus, Kárášjogas ja Vuotnabađas. Doaimmat Romssas
sirdojuvvojit Gáivutnii dalán go lea geavatlaš vejolaš, ja dikki
mearrádusa vuođul. Sámediggeráđi mielas lea dalle dikki otná
doaimmaid lávdu geográfalaččat dohkálaš. Danne ii áiggo ráđđi
váldit ođđa álgaga ásahit guovllukantuvrraid eambo go dan, maid lea
geatnegahtton go galgá bidjat ovdan ášši Sámedikki doaimmaid
lávdadeami oktavuođas, geah. Sámedikki jagi 2001 bušeahta
»Ođđasisorganiserema čađaheapmi». Sámediggeráđđi neavvu
báikeválljema eará ásahusaid ja/dahje virggiid ásaheami oktavuođas
juohke bođuášši árvvoštallama vuođul.

2. evttohus: Sámi dáiddamusea.

Várrepresideanta Ragnhild Nystad lea ságaškuššan dili ja Sámi
dáiddamusea plánaid čoahkkimis Sámi Dáiddačehpiid Servviin ja Sámiid
Vuorká-Dávviriiguin 15.08.01. Sohppojuvvui joatkit barggu ásahit Sámi
dáiddamusea Sámiid Vuorká-Dávviriid oktavuođas. Deike lea máŋggaid
jagiid čohkkejuvvon sámi dáidda, nu ahte álbmot beasašii dan
muosáhit. Dán bargui aŋkke ferte várret ruđa. Sámediggeráđđi lea
čoahkkimis 25.06.01 Kulturministariin bivdán Kulturdepartemeantta
čuovvolit sámi dáidaga hálddašanbarggu dainna lágiin ahte váldit
fárrui dáiddafágalaá virggi Sámiid Vuorká-Dávviriid jagi 2002
bušeahttajuolludeapmái. .

3. evttohus: Álbmotgirjerádjolága rievdadus.

Sámediggái lea bajimuš mihttomearrin lágidit sámi álbmogii dohkálaš
girjerádjofálaldaga. Álbmotgirjerádjolágas daddjo ahte
álbmotgirjerájut galget ovddidit bajásčuvgehusa, oahpu ja eará
kulturdoaimmaid diehtojuohkima bokte ja fállama bokte nuvttá
geavaheapmái girjjiid ja eará ávdnasiid buot riikka ássiide.».

Vaikke vel sámi girjerádjobálvalus ii leat sierra namuhuvvon
álbmotgirjerádjolágas, de dat ii aŋkke mearkkaš dan, ahte lága
oppalaš mearrádusat eai gusto sámi girjerádjobálvalussii. Danne ii
dárbbaš rievdadit lága, muhto baicce čalmmustit mo láhka geavahuvvo
ja manne nu geavahuvvo. Ráđi mielas dás lea sáhka guovtti áššis;
miellaguottut dasa, mii guoská sámiide ja gelbbolašvuohta sámegielas
ja sámi diliid birra.

Sámediggi ferte ovddasvástideaddjin dahkat gielddaid ja girjerájuid,
ja čujuhit sin geatnegasvuhtii áimmahuššat maiddái sámi
geavaheaddjiid beroštumiid ja dárbbuid. Lea maid deaŧalaš
deattastit ahte dás ii lea sáhka dušše das, ahte »ovddidit
bajásčuvgehusa, oahpu ja eará kulturdoaimmaid», muhto maiddái das,
makkár bálvalusaid sii háliidit fállat geavaheaddjiidasaset, ležžet
dal sámit vai eai. Dán áššis lea vuosttažettiin sáhka sámi
geavaheaddjiin, muhto lea maid nu ahte earátge go sámit eanet ja eanet
jearahit girjjiid ja eará ávdnasiid sámi diliid birra.

Okta Sámi sierrabibliotehka deaŧaleamos girjerádjofágalaš bargguin
lea doaibmat resursan eará girjerájuide sin girjerádjobálvalusaid
ovddideamis. Sámi sierrabibliotehka ferte árjjalaččat neavvut ja
juohkit dieđuid ja dainna lágiin veahkehit gielddaid girjerájuid
dađis hukset gelbbolašvuođa dán suorggis, nu ahte sihke
álbmotgirjerájut ja skuvlagirjerájut dađis nagodit fállat sihke
sámiide ja eará bálvalusohcciide dohkálaš girjerádjobálvalusa
sámegillii ja sámi dilliid birra.  4. evttohus: Massojuvvon oahpahus
-- etihkalaš ovddasvástádus.  Sámediggeráđis leamaš oktavuohta
dainna guvttiin organisašuvnnain, mat leat áŋgiruššan áššiin:
Soađi vuolde massán oahpahusa ja USKAV. Presideanta lea
čoahkkinastán dán guovtti searvvi ovddasteaddjiin. Čoahkkimis
organisašuvnnat bidje ovdan áššiset ja doppe ságastallojuvvui
strategiijaid birra mo čuovvolit organisašuvnnaid lahtuid
Stuorradikki govttolaš buhtadusohcamušaid váidalusáššiid
meannudeami. Presideanta lea čoahkkimis organisašuvnnaiguin
dovddahan ahte livččii lunddolaš loktet ášši
Justiskomiteii. Stuorradiggeválgga geažil lea ášši
maŋiduvvon. Ođđa Sámediggeráđđi čuovvola ášši Stuorradikki
ektui.

Ráđđi lea dasa lassin juolludan kr 30 000,- doaibmadoarjjan goappáge
searvái dán jahkái. .  5. evttohus: Nattmålstind.  Sámediggeráđis
leamaš oktavuohta Suodjalusa huksenbálvalusain nuoskkideami birra
ovddeš NATO-stašuvnna birrasiin Nattmåsltinden nammasaš báikkis
Leaŋgáviikka gielddas. Suodjalusa huksenbálvalus lea váldán
čáhceiskosiid, eana- ja doidásangeardeiskosiid, ja iskkadan
guliid. Iskkusbohtosat eai leat vel gárvásit
guorahallojuvvon. Iskkadeamit čohkkejuvvojit raportan, mas maid
evttohuvvojit makkár doaibmabijuid sáhtášii čađahit vai čorgešii
eret nuoskkidangálduid.

Sámediggeráđđi lea reivves Romssa fylkkamánnii dovddahan
fuolastuvvama dán dilis ja lea bivdán oažžut dieđu ášši
ovdáneamis. Ráđđi lea maid aiddostahttán man deatalaš dat lea
čorget eret dákkár áššiid maid sáhttá gohčodit «boares suddun», ja
dáhtton čađahit iskkademiid ja dárbbašlaš doaibmabijuid dihto
guovlluin, gos lea dákkár várra, maiddái dakkár guovlluin gos
Suodjalusas leat dahje leamaš doaimmat.  6. evttohus: Dorskeeriid
juogadeapmi.  Guolástusdirektoráhta ii leat vel evttohan dorskeeriid
juogadeami iešguđet bivdofanasjoavkkuide. Dát biddjojit ovdan
muddenráđi čoahkkimis 47. vahkus. Ráđđi buktá evttohusa vai
sihkkarastá vuoiggalaš earreoasi riddofatnasiid várás.  Čoahkkimat.
Čoahkkin Gielda- ja guovluministariin, eanadoalloministariin ja
birasgáhttenministariin 09.08.01.  Presideanttas leai čoahkkin
Gielda- ja guovluministariin, eanadoalloministariin, ja
birasgáhttenministariin 09.08.01. Duogážin čoahkkimii leai dat
váttis dilli mii Sis-Finnmarkkus lea boazodoalus. Presideanta válddii
ovdan boraspirehálddašeami, man geažil boazodoallu massá ollu
bohccuid boraspiriide, muhto maiddái eanadoalus leat seammalágan
váttisvuođat. Hálddašeami ferte rievdadit, vai boraspirevahágat
geahppánit ealáhusas. Lea dárbu geahpedit boraspiriid, buhtadusaid
mihtideapmi ferte rievdaduvvot, boraspiriid bivdinortnega ferte
buoredit ja ferte árvvoštallat ásahit guovlluid gos eai leat
boraspiret. Sámediggi čujuhii ahte ealáhusa ekonomiija ja
boraspirevahágiid, váttis guohtondili ja boazodoalu geahpedeami gaskka
lea oktavuohta. Jos ain ferte geahpedit bohccuid, de čuohcá dat
ealáhussii issoras garrasit. Sámediggi čujuhii ahte ain ferte joatkit
daiguin sierra doaibmabijuiguin, mat leat álggahuvvon maŋimuš jagi
boazodoalu várás. .  Seamma čoahkkimis čilgii presideanta
oanehaččat Duoji ovddidanprográmma birra ja ovddidanfitnodaga
ásaheami birra Sis-Finnmárkkus.  1. Mildosat:.  Ovddastan- ja
čoahkkingeahčastat áigodagas 19.05.01 -- 30.09.01.  Sámediggeráđi
čoahkkingirjjit 5/01, 6/01 ja 7/01.


Sámediggeráđi doaibmadieđáhus 01.10 -- 11.11.01.

Dieđáhusas lea čilgejuvvon Sámediggeráđi (ovddit válgaáigodaga ráđi) 01.10 -- 11.11.2001 doaimmaid birra.

1	Doaimmaid birra.

Sámediggeráđđi lea dán áigodagas doallan 1 čoahkkima ja meannudan
18 ášši. Bođu áššit, mat meannuduvvojedje ráđđečoahkkimiin,
eai čilgejuvvo sierra, muhto čujuhuvvo Sámediggeráđi
čoahkkingirjái 8/01. Mildosis boahtá ovdan ahte ráđđi lea
oassálastán máŋga čoahkkimis ja ovddastusas. .

2	Áššesuorggit .
2.1	Biras- ja kultursuodjalusáššit.

Sámi dákteriggeávdnasiid dutkan.

Sámediggeráđđi lea 19.10.01 beaiváduvvon reivves Oslo universitehta
medisiinnalaš basálafágaid instituhttajovkui, mearridan ahte ii
dohkket sámi dákteriggeávdnasiid geavaheami The Univirsity of Tennesee
dutkanprošeavttas. The Univirsity of Tennesee háliidii geavahit sámi
dákteriggeávdnasiid dutkat ovddeš galbma dálkkádagas orru olbmuid
sturrodaga, ja man muddui árbi ja biras váikkuhii ovddeš olbmuid
rumašsturrodaga. Mearrádus dahkkui earret eará Norgga
kulturmuitodutkaninstituhta dutki Berit Sellevold ja Romssa
universitehta klinihkalaš medisiidnainstituhta vuosttasamnueanssa
Vigdis Stordahl fágalaš árvvoštallamiid vuođul.

Ráđđi ii eahpit dutkanprošeavtta fágaárbevieru duođalašvuođa,
muhto dattetge ii gávnnahan sivaid dohkkehit sámi dákteriggeávdnasiid
geavaheami go: Prošeavttas leat eahpečielga ulbmilat ja
čuolbmačilgehusat, uhccán galget geavahuvvot sámiid
rumašsturrodagaid ovddeš dutkamat, váilot duođaštusat, mat
čájehivčče ahte analysa vuođđun livččii gelbbolašvuohta sámi
kulturhistorjjás ja ahte analysii livččii sámi kulturhistorjá
deaŧalaš, váilevašvuođat bidjamis vuođđun etnalaš teoriijaid ja
váilu maid duođaštus ahte dutkanprošeakta dahkko dakkár fágalaš
birrasis, mii vuhtiiváldá ovddeš dutkamiid myhtaid ja stereotypiijaid
ráhkademiid sámi álbmoga birra.

Konfereansa Apatitys, Ruoššas, nuortasámiid vássánággi ja
boahtteáiggi birra.  Sámediggeráđđi lágidii ovttas Kola Science
Centre:in konfereanssa »Nuortasámiid vássánáigi ja boahtteáigi»
Apatitys máttaoarje Guoládagas Ruoššas golggotmánu
30.-31. beivviid. Konfereansa gullá norgga-ruošša
kulturmuitoovttasbargui, maid Norgga-ruošša birasgáhttenkommišuvdna
álggahii 1997. Ovttasbarggu bajimuš mihttomearrin lea nannet
kultuvrra ja olbmuid kultuvrralaš identitehta kulturárbbi
aktiviserema bokte. Joatkkan dása álggahuvvojedje eanet prošeavttat,
maid oktasaš mihttomearri lea oažžut ovdan nuortasámiid historjjá,
ovdahistorjjá ja kultuvrra. Norgga-ruošša kulturmuitoovttasbarggu
bohtosat dán rádjai biddjojuvvojedje ovdan Apatity konfereanssas. Dasa
lassin ságaškuššojuvvui ovttasbarggu boahtteáigi. Suomas, Ruoššas
ja Norggas oassálaste sullii 70 olbmo.

Seminára resursahálddašeami ja báikkálaš Agenda 21 birra sámi
guovlluin.  Sámediggeráđđi lágidii Kárášjogas ovttas Sámi
Instituhtain skábmamánu 6.-7. b. 2001 seminára, man namma lei »Sámi
eanadagat ja Agenda 21: Kultuvra, ealáhus, birasgáhtten ja
demokratiija». Seminára lei oassi Sámi Instituhta dutkanprošeavttas
eana- ja resursahálddašeami birra, ja oassi Sámedikki báikkálaš
Agenda 21-prošeavttas. .

Seminára mihttomearri lei ovdanbuktit iešguđelágan hástalusaid sámi
geavahan- ja ássanguovlluid eana- ja resursahálddašeami
oktavuođas. Semináras deattuhuvvui oažžut ovdan sihke oppalaš
oainnuid eamiálbmotguovlluid ja hálddašeami fápmobeliid birra, ja
maiddái čalmmustit historjjálaš ja dáláš beliid muhtun sámi
ássanguovlluid luondduresurssaid ja kulturmuittuid
oktavuođas. Seminára lei golmma oasis: 1) Birasgáhtten,
eanahálddašeapmi, oassálastin ja demokratiija, 2)
Resursahálddašeapmi ja ealáhusovddideapmi ja 3) Eanadat kultuvrralaš
arenan ja referánsarámman sámi vássánáiggis ja dálááiggis.

Semináras ledje 73 oassálasti, ja čilgejeaddjit ledje sihke
vuođđoealáhusdoallit, dutkit ja almmolaš hálddašeaddjit.

2.2	Dearvvasvuođa- ja sosiálasuorgi	.

31.10 - 01.11.01 čađahii Sámediggi ovttas Sámi Allaskuvllain sámi
dearvvasvuođa- ja sosiálaprošeavttaid goalmmát
čuovvolanseminára. Áigumuššan lei sihke árvvoštallat prošeavttaid
ja juogadit vásihusaid eará prošeaktajođiheaddjiiguin. Seminára
fáddá lei »vásihusas oahppamii». Go deaŧalaš áigumuš seminárain lei
lonohallat oaiviliid das, mo prošeaktadoaimmat leat ovttastuvvon ja
organiserejuvvon, de Sámediggi bovdii organisašuvnnaid
jođihangottiid ovddasteaddjiid (geat leat ožžon ruđaid maŋimuš 3
jagi). Semináras ledje 39 oassálasti. Várrepresideanta Ragnhild Nystad
rabai seminára ja maiddái oassálasttii semináras.

Stáhtabušeahttaevttohusas lea Sámedikki hálddahusas sadji bistevaš
virgái bargat dearvvasvuođa- ja sosiálaáššiiguin, ja dasa lassin
vel gaskaboddasaš virgái áimmahuššat juolludemiid ja čuovvolit
prošeaktaruđaid. Ođđa bistevaš virgi addá Sámediggái árjjaleabbo
rolla dearvvasvuođa- ja sosiálabálvalusa hábmemis sámiide
(vrd. Sámediggeráđi doibmiiálginjulggaštusain), mii fas sáhttá
sihkkarastit ollisleabbo fálaldaga sámiide. .

Sámediggeráđđi atná gárrenávnnasgeavaheami lassáneami duođalaš
servodatčuolbman. Ráđđi áigu dáhttut guovddáš eiseválddiid
juolludit dárbbašlaš ruđaid eastadan- ja dikšundoaibmabijuide, ja
maiddái váikkuhusaid čuovvoleapmái.

Sámediggeráđđi áigu bidjat dievasčoahkkima ovdii dearvvasvuođa- ja
sosiálapolitihkalaš čielggadeami, mas gieđahallojuvvo maiddái
gárrenávdnasiid geavaheapmi, skábmamánus 2002. .  .  2.3 Sámiid ja
eamiálbmogiid ovttasbargu riikkaidgaskasaččat ja davviriikkalaččat
.  2.3.1 Čoahkkin sámedikki presideantta ja davviriikkaid
sámeministariid gaskka.

Nubbi čoahkkin sámeministariid ja sámedikki presideanttaid gaskka
dollojuvvui Stockholmmas 7.11.01. Deaŧalaš áššit
ságaškuššojuvvojedje ja mearriduvvojedje. Ráđđi áigu erenoamážit
deattuhit ahte dál leat ovdánan davviriikkalaš sámekonvenšuvnna
áššiin. Galgá nammaduvvot guđa olbmo ekspeartajoavku, mii galgá
evttohit konvenšuvdnateavstta. Bargu galgá leat gárvvis 21.12.2003
rádjai.

Eará áššit čoahkkimis: 1) Ministarat ja presideanttat váldet
oktavuođa Davviriikkaid ráđiin ja Davviriikkaid ministtarráđiin
čoavdit Sámi parlamentáralaš ráđi ekonomalaš resursadárbbu, 2)
hálddahuslaš dásis jotkojuvvo bargu alit sámi dáiddaoahpu áššiin,
3) sámedikkiid ja ráđđehusaid hálddahuslaš ovttasbarggu --
Davviriikkaid ámmátolbmoorgána sámeáššiin -- njuolggadusat
dohkkehuvvojedje 4) vejolašvuohta oažžut oktasaš davviriikkalaš
čovdosa sámegiela geavaheamis dihtorastinteknologiijas, ja 5)
gávnnahuvvui ahte oahpaheaddjit, geain lea oahppu Sámi allaskuvllas,
Guovdageainnus, leat dohkkálaččat bargat maiddái Suomas ja
Ruoŧas. .

2.3.2 Sámi ovddasteapmi Davviriikkaid ráđis -- Davviriikkaid ráđi
    53. sešuvdna Københámmanis.

Beroškeahttá sámiid ávžžuhusain ahte ii galggašii evttohuvvot
áššin sámi miellahttovuohta Davviriikkaid ráđis ovdalgo mii leat
gergosat dasa, de evttohii presideantagoddi dán áššin ráđi
53. sešuvnnas Københámmanis 29. -- 31.10.01. Áirras Egil Olli
oassálasttii čoahkkimis ja sus ledje 2 sáhkavuoru sámiid bealis,
geah. mildosa. Ášši sáddejuvvui formálalaččat Davviriikkaid ráđi
Mielborgár- ja geavaheaddjilávdegoddái, ja lávdegoddi várra easkka
juovlamánus mearrida viidáset meannudeami. .

Sámi parlamentáralaš ráđđi (SPR) áigu sámi ovddasteami
Davviriikkaid ráđis guorahallat ja čielggadit ovdal cuoŋománu
2002. SPR norggabeale sáttagoddi ferte váldit ovddasvástádusa ášši
ovdáneamis SPR čoahkkimii cuoŋománus 2002. .

Sámediggi áigu ovddidit čielggadusa Sámedikki riikkaidgaskasaš barggu birra miessemánus 2002.

4. Sámiid vákšun.

Presideanta lea reivves beaiváduvvon 06.11.01 justisministarii Odd
Einar Dørum gáibidan ahte politiija vákšunbálvalusa (POT)
sápmelaččaid vákšun guorahallojuvvo erenoamážit. Maŋimuš áiggi
leat máŋga sápmelačča beassan geahččat iežaset máhpaid POT
arkiivvain. Dál čájehuvvo ahte politiijaid sápmelaččaid vákšun lei
stuorát go dán rádjai navdon, ja dát iešalddes addá suja guorahallat
POT doaimma sámi servodaga ektui. Orru leamen nu ahte politiija
vákšunbálvalus beroštii gozihit eanaš sápmelaččaid, geat
oassálaste sámepolitihkas ja/dahje geain lei alla oahppu ja barge sámi
ásahusain. Dát čájeha ahte sámit álbmogin leat erenoamážit
vihkohallan.

Presideanta lea bivdán čoahkkima justisministariin ságaškuššat dán ášši ja sámi vuoigatvuođalávdegotti barggu. .

2.5	Oahpaheapmi ja oahppu.

Váhnemat leat Sámediggeráđđái cuiggodan ahte lullisámegieloahpahus
ii addo oahppolága eavttuid vuođul. Ráđđi oaivvilda ahte gáibádusa
oažžut sámegiela 1. ja 2. giellan ferte sáhttit čađahit lága ja
dan láhkaásahusa olis. Ráđđi ávžžuha skuvlaeiseválddiid
árvvoštallat molssaevttolaš organiserenvugiid vai sámemánát ožžot
dan oahpahusa, maid sii sáhttet gáibidit.

Rávesolbmuidoahpahaninstituhtta lea bovden Sámedikki ovttasbargui
buoridit oahppofálaldaga rávis sápmelaččaide. Hálddahus lea doallan
čoahkkima instituhtain 12.10.01. Ráđi mielas dát lea positiiva
álgga, man oktavuođas lea erenoamáš dárbu guorahallat rávis
sápmelaččaid oahppodárbbu. Berre maid ráhkadit plána mo instituhtta
galgá áimmahuššat doaibmabijuid rávis sápmelaččaid várás.

Golggotmánu 17. --18. b. Sámediggi lágidii jahkásaš sámi
mánáidgárdekonfereanssa Guovdageainnus. Konfereanssa fáddán lei
sámegiela geavaheapmi ja sámegiela gáhtten ja ovddideapmi sámi
mánáidgárddiin. Badjel 120 mánáidgárdebargi miehtá Norgga
oassálaste. Várrepresideanta Ragnhild Nystad rabai konfereanssa. Son
geigii Sámedikki mánáidgárdeáigečállosa »Stullan» vuosttas almmuhusa
Mánáid- ja bearašdepartemeantta oassálastiide konfereanssas. .   .
Sámi allaskuvla lágidii skábmamánu 7. - 9. b. sámi
skuvladutkankonfereanssa »Sámi áddejupmi ja sámi
skuvla». Várrepresideanta Ragnhild Nystad oassálasttii
konfereanssas. Konfereansoassálastit dovddahedje stuorra vuordámušaid
Sámedikki ulbmáluššamii sámi oahpuin ja dutkamiin.

Dasa lassin lea Sámediggeráđđi ožžon dieđu ahte Ráđđehus várrá
bidjá ovdan dieđáhusa Stuorradiggái sámi alit oahpu ja dutkama birra
vuosttas jahkebealis 2002.

2.6	Eará áššit.
2.6.1	Dásseárvu.

Dutkanprošeakta lea álggahuvvon dásseárvvu birra sámi servodagas, ja
dan oktavuođas lea váldon oktavuohta Sámi allaskuvllain ja Sámi
Instituhtain Guovdageainnus. Goappašat ásahusat leat mielas
ovttasbargat ja viidáset bargu lea hábmet ovdaprošeavtta, mii bidjá
prošeavtta rámmaid. .

2.6.2 	Sámiálbmotfoanda.

Gieldda- ja guovlodepartemeanta sáddii 14.09.01 Sámediggái
Sámiálbmotfoandda njuolggadusevttohusa gulaskuddamii 14 beaivvi
vástidanáigemeriin. Presideanta vástidii reivii 27.09.01 ja dieđihii
ahte dán ášši ferte hui viidát meannudit Sámedikkis. Vástádusastis
beaiváduvvon 2.10.01 stáhtaráđđi dohkkehii dán vuogi. Ráđđi
ráhkkanahttá dál dán ášši viiddis gulaskuddamii presideantta reivve
vuođul. Čálašeapmi lea biddjon mielddusin.

2.6.3	Ođđa riikalahttoláhka.

Sámediggeráđđi lea buktán gulaskuddancealkámuša ođđa
riikalahttoláhkii, NAČ:2000:32. Ráđđi doarju evttohusa ásahit
duppal riikalahttovuođa. Duppal riikalahttovuohta sáhttá váidudit
daid eastagiid maid riikaráját leat buvttihan sámiide. Ráđđi maid
doarju evttohusa rievdadit njuolggadusaid mo riegádeamis oažžu
riikalahttovuođa, mii mearkkaša ahte náittosdili olggobealde
riegádan mánná dássiduvvo náittosdili siskkabealde riegádan mánáin, ja
ahte mánná riegádeamis lea Norgga riikalahttu go eadni dahje áhčči
lea norgalaš. .

2.6.4	Sámediggeválga.

Válganjuolggaduslávdegoddi lea geargan bargguinis. Ráđđi lea
mearridan sáddet raportta gulaskuddamii Sámedikki politihkalaš
joavkkuide, sámi organisašuvnnaide ja válljejuvvon gielddaide ja
fylkkagielddaide. Dát dávista ráđi
doibmiiálginjulggaštusain. Raporta biddjo Sámedikki meannudeapmái
vuosttas jahkebealis 2002. .  Ráđđi lea Sámedikki fápmuduslávdegotti
árvalusa meannudeami čuovvoleami oktavuođas bovden Gieldda- ja
guovlodepartemeantta ovttasbargui (18.10.01 reive) hálddahuslaš dásis
árvvoštallat iešguđetlágan válgateknihkalaš beliid
sámediggeválggas.  .  5. Ođđa direktøra virgáibidjan.  Direktøra Per
Edvard Klemetsen 2. mearreáigi Sámedikki direktøran loahppá miessemánu
31. b. 2002. Son dalle álgá ossodatdirektøran Girjerádjo- ja
diehtojuohkinossodahkii (GDO).

Sámedikki bargiidnjuolggadusaid mielde Sámedikki dievasčoahkkin bidjá
virgái direktøra Sámediggeráđi evttohusa vuođul. Ráđđi lea dahkan
ja áigu dahkat čuovvovačča virgáibidjanáššis:.

Ságaškuššama vuođul Sámedikki virgáibidjanráđiš 27.09.2001, man
vuođđun lei almmuhusteavstta evttohus ja muhtun bealit
virgáibidjanproseassas, almmuhuvvui direkøravirgi
40. vahkus. Ohcanáigemearri lea skábmamánu 16. b. Almmuhusteavstta
oaidná Sámedikki neahttasiidduin. Sagaškuššan dahkkui vai
opposišuvdna ja bargiidorganisašuvnnat besset buktit ovdan
oainnuideaset almmuhusa oktavuođas.

Sámediggi lea bálkáhan olggobeale fitnodaga ResultatLedelse A/S
(Karl-Wilhelm Sirkka), Romssas, veahkehit bestenproseassas. Dat galgá
ee. ráhkadit virgečilgehusa, gáibádusaiddostusa ja
bargoárvvoštallanprofiilla virgái. Dát áššebáhpárat čuvvot
evttohusa dievasčoahkkimii.

Sámedikki hálddahus organiserejuvvui ođđasit ođđajagemánu rájes
dán jagi, ja čieža ossodaga ásahuvvojedje. Virgáibidjama oktavuođas
dollo miniseminára skábmamánu 22.-23. b. áigumušain guorahallat
mearrideaddji menestuvvanfáktoriid organisašuvnnas. Oassálastit:
Virgáibidjanráđđi ja ossodatdirektørat. Semináraovddasvástideaddji:
ResultatLedelse.

Sámediggeráđđi bidjá ovdan evttohusas áššái čoahkkimis 14. --
16.01.2001. Ovdal dán áiggi Virgáibidjanráđđi ságaškuššá ášši.

Virgáibidjanráđi lahtut leat muđuige mielde ja jerrojuvvojit boahtit
ráđđádallamiidda go presideanta dan gávnnaha buorrin proseassii.


Dasa lassin lea ráđđi meannudan váidalusáššiid ja ráhkkanahttán
áššiid dán dievasčoahkkimii. .  Nammadeamit.
Mearranjiččehasráđđi.  Mearranjiččehasráđis ovddasta hálddahus
Sámedikki.

Virgáibidjanráđđi.  Sámedikki virgáibidjanráđđái leat nammaduvvon
Sven-Roald Nystø, jođiheaddji, Ragnhild Nystad ja Egil Olli,
geah. bargiidnjuolggadusaid č. 3.1. Virgáibidjanráđis leat vel
guokte bargiidovddasteaddji. .

Virgáibidjanráđi váidalanorgána.  Roger Pedersen, jođiheaddji, Josef
Vedhugnes ja Tormod Bartholdsen leat nammaduvvon virgáibidjanáššiid
váidalanorgánii. .

Sámi parlamentáralaš ráđđi.  Sámediggeráđđi lea nammadan
presideantta Sven-Roald Nystø ja várrepresideantta Ragnhild Nystad
ráđi ovddasteaddjin Sámi parlamentáralaš ráđđái. .

Interreg IIIA bearráigeahččanlávdegottit ja mearridanjoavkkut
2001-2006.  Norgga sáttagoddi Sámi parlamentáralaš ráđis lea
čoahkkimis 9.11.01 nammadan dáid lahtuid ja várrelahtuid
lávdegottiide/joavkkuide: .  Lahtut Várrelahtut.
Bearráigeahččanlávdegoddi Interreg IIIA Davvi: Steinar Pedersen
Ragnhild Nystad.  Bearráigeahččan Ruoŧŧa-Norga (Åarjelsamien):
Jarle Jonassen Berit Oskal Eira.  Mearridanjoavku Interreg Sápmi: Per
Solli Magnhild Mathisen.  Ann Mari Thomassen Jon Erland Balto.
Mearridanjoavku Interreg Åarjelsamien Dajve: Sten Jønsson Astrid
Toven.  Grethe Dunfjell Kjell Jøran Jåma .

Bivdofatnasiid eaiggátvuođalávdegoddi.  Sámediggeráđđi lea nammadan
Olaf Eliassen bivdofatnasiid eaiggátvuođalávdegoddái.  Ođđa
áššiid almmuheapmi - čuovvoleapmi.  Árvalus 1: Geaidnu
mearrasámegillái Njeareveadji.  Sámediggi lea jo 1991:s dáhtton
johtolateiseválddiid árvvoštallat ođđasis geaidnoplánaid
Njereveadjái. Sámediggeráđđi áigu dattetge ođđasis váldit
oktavuođa johtolateiseválddiiguin.  .

Árvalus 2: Mielkeeriid ruovttoluotta vuovdin.

Mielkeeriid ruovttoluotta vuovdin lea deaŧalaš hámádatdoaibmabidju,
mii sihkkarasttášii ekonomiija ja eastadivččii dáluid
heaittiheami. Ođđa doarjjaortnega Sámi ovddidanfoandda bokte ii
sáhte eambo ásahit. Sámi ovddidanfoanddas leat jo menddo uhccán ruđat
dálá doaimmaide, ja vejolaš ođđa ortnega várás fertešii
foandabušeahta ođđasis juogadit. Mielkeearit, mat leat fidnemis,
rivdet jagis jahkái ja fylkkas fylkii. Ovdalgo Sámediggi sáhttá
veahkehit doarjagiiguin, de ferte guorahallat dárkileabbot dákkár
ortnega váikkuhusaid.

Árvalus 3: Guovdageainnu dilli.

Ášši duogáš lea Guovdageainnu suohkana váttis dilli ja negatiivva
ovdáneapmi, erenoamážit Mázes. Sámedikkis leat máŋga
váikkuhangaskaoami ealáhusovddideami várás. Sámi ovddidanfoanda
juolluda jahkásaččat su. 8 miljovnna iešguđetlágan
ealáhusdoaibmabijuide Guovdageainnu suohkanis. Sámediggi lea mearridan
sierra viđajagi ovddidanprográmma duoji várás. Prográmma deattuha
erenoamážit vuovdima, márkanastima ja gealbudeami. Prográmma
čađaheapmi livččii deaŧalaš Guovdageainnu servodahkii. Sámediggi
lea máŋga jagi dorjon iešguđetlágan lotnolasealáhusaid. Stuorra
oassi doarjagiin manná lotnolasealáhusaide Guovdageainnu
suohkanis. Sámediggi lea dál fárus ráhkadeamen ovdaprošeavtta, man
namma lea «Sis-Finnmárkku čuovvoleapmi». Finnmárkku fylkkagielddas
lea ovddasvástádus prošeavttas. Váldoprošeaktaevttohus čielgá
ođđajagemánus 2002. Barggu mihttomearri lea ráhkadit plána ceavzilis
ovddideamis Sis-Finnmárkui. Bargguhisvuohta ja ovdáneapmi
Guovdageainnus lea váldoprošeavtta deaŧalaš oassi. Ráđđi áigu
dárkilit gozihit ovdáneami Guovdageainnus ja Mázes. Ferte
árvvoštallat lea go dárbu sierra ovddidanplánii Máze várás.

Árvalus 4: Dieđavisti Guovdageainnus.  Jagi 2002 stáhtabušeahta
kapihttalis 274 Stáhta allaskuvllat, daddjo earret eará:
«Departemeanta lea dohkkehan allaskuvlla fágalaš profiilla ja atná
vuođđun ahte Sámi allaskuvllas galgá leat našuvnnalaš
ovddasvástádus sámi alit oahpus. Departemeanta maid atná vuođđun
ahte allaskuvllas galgá leat erenoamáš guovddášdoaibma sámi
oahpaheaddjioahpus. Dál leat oččodeamen Sámi allaskuvlla, Sámi
Instituhta j.ea. seamma robi vuollái Guovdageainnus.»Sámediggeráđđi
áigu fargga váldit oktavuođa sihke stuorradiggekomiteain ja Oahpahus-
ja dutkandepartemeanttain ja dáhttut juolludit ruđa 2002:s
dieđavistti plánemii/prošekteremii Guovdageainnus.  .

Árvalus 5: Finnmárkku fylkkamánne bilida guovlluolbmuid
meahcástandoaimmaid.  Sámediggeráđđi lea meannudeamen ođđa
našuvnnalaš láhkaásahusevttohusa mohtorfievrruid geavaheami várás
mehciin ja jikŋon jogaid ja jávrriid alde. Ráđđi oaivvilda ahte
meahcásteami ferte atnit sierra ealáhussan, mii ii galgga dárbbašit
ohcat sierralobi láhkaásahusain. § 5 d mielde besset gielddat addit
sierralobiid ohcamiid vuođul. Mii oaivvildat ahte ferte leat vejolaš
addit oppalaš vuodjinlobi meahcásteaddjiide, geain dát lea
ealáhussan.  Jagi 2002 dievasčoahkkimat .  Sámediggeráđđi áigu
jagis 2002 ovddidit Čoahkkinjođihangotti bokte dievasčoahkkimiidda
dáid áššiid ja dieđáhusaid: .

Guovvamánus 2002:.
Giellapolitihkalaš čielggadus.
»Snøhvit» nammasaš oljo- ja gássagáldu huksen.
Direktøra virgáibidjan.
Norgga ja Ruoŧa boazoguohtunkonvenšuvdna .

Miessemánus 2002: .
Čielggadus Sámedikki riikkaidgaskasaš barggu birra.
Sámedikki jahkedieđáhus 2001.
Sámediggeplána 2001 -- 2004.
Boazodoallošiehtadus .
Sámedikki válganjuolggadusat - Válganjuolggaduslávdegotti raporta.
Sámedikki lágádusdoarjjanjuolggadusat.

Čakčamánus 2002:.
Dásseárvopolitihkalaš čielggadus.
Oahpaheapmi olggobealde sámelága giellanjuolggadusaid hálddašanguovllu (ferte árvvoštallat berrešii go dán bidjat ovdan dieđáhussan).

Skábmamánus 2002:.
Dearvvasvuođa- ja sosiálapolitihkalaš čielggadus.
Sámedikki jagi 2003 bušeahtta.
Jagi 2004 stáhtabušeahtta.

Dieđáhusat:.
Lotnolasealáhusat, biddjo ovdan ođđajagemánus 2002.
Doaibmabijut sámi riddo- ja vuotnaguovlluin, biddjo ovdan 2002 čávčča/giđa.
Sámi museat, 2002 čavčča .

Mildosat:.
Áigodaga 01.10. -- 11.11.01 ovddastus- ja čoahkkinlistu .
Sámediggeráđi čoahkkingirji 8/01.
 .
Evttohusat ja vejolaš mearkkastagat.
Mearkkašumpi 1, áirras Steinar Pedersen, Bargiidbellodaga sámediggejoavku:.
Snøhvit-huksen.
Mearkkašupmi áššái 38/01, vuosttas oassái, vidát čuoggái Sámedikki dievasčoahkkimis guovvamánus 2002.

Bargiidbellodaga joavku konstatere duhtavašvuođain ahte
sámediggeráđđi háliida ahte Sámediggi galgá guorahallat
Snøhvit-huksema boahtte dievasčoahkkimis -- guovvamánus 2002.

Dán prošeavtta huksenoassi lea meroštallojuvvon máksit 20 milliardda
ruvnnu ja das galget leat ollásit 25-30000 jahkedoaimma, man
doaibmadássi lea 400 miljon ruvnnu jahkái, ja bargit dárbbašuvvojit
rusttetdoibmii 150 jahkedoaimma ovddas, dát iešalddis mearkkaša dan
ahte dat buktá stuorra hástalusaid maiddái sámi ássanguovlluide. Dán
oktavuođas lea deaŧalaš ahte Sámediggi lea mielde eanemus
konstruktiivvalaš vugiin Snøhvit ektui, maiddái eará oljo- ja
gássadoaimma oktavuođas olggobealde Davvi-Norgga.

Dát guoská omd. báikkálaš mátkkoštusealáhusaide, mat sáhttet
oažžut hui stuorra áššehasjoavkku lagašmárkanii. Snøhvit bargit
(ja bearrašat ja ustibat mat bohtet) jearahit eahpitkeahttá vásihus-
ja kulturbuktagiid asttoáiggis. Gažaldahkan lea movt sámi
mátkkoštusealáhus lea ráhkkanan -- kapasitehta ja gelbbolašvuođa
dáfus -- ávkkástallat dáinna vejolašvuođain, ja maid Sámediggi
sáhttá dahkat dákkár oktavuođas. .

Bargiidbellodaga joavku bivdá Sámediggeráđi láhčit dakkár
meannudanvuogi, man oktavuođas Sámedikki áirasat ožžot buoremus
vejolaš dieđuid dán ášši birra, ovdal go ášši meannuduvvo
dievasčoahkkimis. Danne galggašiige earret eará lágiduvvot seminára
ovdal, man bokte oažžut nu vuđolaš go vejolaš dieđuid ieš
prošeavtta birra, makkár vurdojuvvon riekkisváikkuhusat sáhttet
šaddat sámi ássanguovlluide, ja sámi kultuvrii.

Vuohki deaividit hástalusaiguin olgo- ja gássadoaimmaid oktavuođas
livččii dat, ahte ásahuvvošii Oljopolitihkalaš
forum. Bargiidbellodaga ráđđehus mii heittii, leai positiivvalaš
dasa, ja mis lea váttis jáhkkit ahte iigo dat ođđa ráđđehusge
livččii positiivvalaš dán lágan árvalussii. Muđui leat mii juo
gulahallan dán ášši hárrái Sámediggeráđiin.

Sámediggi galggašii juo dál ságastallat servodaga oktasaš
eaiggáduššanrievtti birra oljo- ja gássaresurssaide olggobealde
Davvi-Norgga, iige dat galggašii leat dakkár fáddá masa Sámedikki
mielas ii leat dárbu divvut gažaldaga, dahje ságastallat dan
birra. Sámedikki áirras Per Edvin Varsi, Bargiidbellodaga
sámediggejoavku áigu divvut gažaldaga dán birra áššis 39/01. Min
áddejumi mielde livččii čielga oaidnu Sámedikki beales riekta ja
dárbbašlaš signála muđui servodahkii, ahte mii leat orgána, mii
oaidná proporšuvnnaid das mainna mii bargat.

Min mielas lea riekta ja dárbbašlaš ahte Sámediggi bargá
konsešuvdnaeavttuid ektui, ja das ovddida evttohusaid ja gáibádusaid,
maiguin sáhtášii sihkkarastit ja ovddidit sámi servodaga ja sámi
kultuvrra ovdáneami. Dát guoská omd. báikegottiid ja gielddaid
vejolašvuođaide ráhkkanit deaividit daiguin riekkisváikkuhusaiguin
mat bohtet huksemis, ekologálaččat, árbevirolaš ealáhusaid nannemis
ja áigeguovdilis ealáhusaiguin áŋgiruššamis, nugo omd. kultuvrii
vuođđuduvvon mátkkoštus.

Dán lágan proseassaid oktavuođas lea -- go váldá vuhtii
dimenšuvnnaid -- riekta ja dárbbašlaš ahte olles Sámediggi lea
aktiivvalaččat mielde. Danne áigutge evttohit ahte dán oktavuođas,
nu johtilit go lea vejolaš nammaduvvo siskkáldas doarespolitihkalaš
lávdegoddi, man bargun biddjojuvvo bargat daiguin beliiguin mat gusket
Snøhvit-huksemii, ja ovddidit evttohusa maid nu ollugat go vejolaš
Sámedikkis sáhttet doarjut.

Áigeguovdilis doaibmabidju barggolašvuođa ja ássama dáfus, maid dál
juo sáhttit čujuhit, lea dat ahte čađahuvvo oahpahusprográmma mii
nu bures go vejolaš gelbbolažžan dahká maiddái sámi nuoraid searvat
dan doibmii, mii šaddá Snøhvit-fealtta huksema ja doaimma
oktavuođas. Sáhttit govahallat ahte Snøhvit-prošeakta -- eaktun ahte
dilálašvuođat láhččojuvvojit nu ahte bargit sáhttet bargat
Hámmárfeastta guovllus, ja ássat iežaset báikegottiin -- maiddái
sáhttá leat mielde nannemin árbevirolaš ássama ja ealáhusaid
báikegottiin. Mii ávžžuhit áinnas dán lágan čovdosiid. Jos doarjut
dán lágan oahpahus- ja gelbbolašvuođaprográmma, de sáhttá dan
čađahit vaikko Finnmárkkusge, omd. Narviikka allaskuvlla Álttá
ossodagas.

Ođđa guolástuspolitihkalaš ságastallan.  Bargiidbellodaga
sámediggejoavku oaidná dárbun ahte guovvamánu dievasčoahkkimis
ovddiduvvo áššin maiddái Sámedikki guolástuspolitihkka, mas bidjat
vejolaš ođđa strategiijaid guolástusa, bivdoeriid
jna. sihkkarastimii ja ovddideapmái, ja ahte oažžut vejolašvuođa
geahččat dan stuorát guovlulaš oktavuođas. .

Sámediggi galggašii omd. atnit duođalaš áššin dan ahte trolárat,
main lea vuovdingeatnegasvuohta dihto riddoservodahkii, eai beroš dán
lágan geatnegasvuođain ja dan bokte sáhttet uhkidit dáid báikegottiid
birgenvejolašvuođa.

Sámediggi galggašii ovddidit dán guovddáš eiseváldiide, ja doarjut
buot konstruktiivvalaš evttohusaid maiguin sáhtášii váikkuhit
bivdoeriid doalaheami ja bajideami Norgga davimus guovllus. Dalle
sáhtášeimmet bidjat deattu Bearalvákki sátnejođiheaddji evttohussii,
ahte jos trolárat, main lea dihto vuovdingeatnegasvuohta, eai jeagat
konsešuvdnaeavttuid, de konverterejuvvo daid bivdoearri báikkálaš
riddofatnasiidda. Dán galggašii Sámediggi doarjut eavttutkeahttá.

Dárbu oažžut ođđa guolástuspolitihkalaš ságastallama Sámedikkis,
sorjá maiddái ekonomalaš ovdáneamis, earret eará das go njurjot leat
nu issorasat laskan ollu guovlluin, mii maiddái lea mielde goarideamen
báikkálaš guolásteaddjiid. Sámediggi galggašii dán áššis
aktiivvalaččat doarjut Norges fiskarlag searvvi jođiheaddji
árvalusa, ahte galggašii addojuvvot báhčinbálká njurjuid goddimii.

Mearkkašumpi 2, áirras Sverre Andersen, Bargiidbellodaga sámediggejoavku:  .

2.2.1 Riikkalaš luossačázádagat ja luossavuonat .
Sámediggeráđi dieđáhusas daddjojuvvo earret eará ahte:.
»Sámediggeráđđi lea cealkámušastis čujuhan, ahte luossabiebmamii gielddusávádagain ferte prinsihppan leat dat ahte dát sirdojuvvojit viđa jagi sisa.».

Dán lágan biebman gávdno juo muhtun sámi riddo- ja vuotnaguovlluin, ja mii hui ollu váikkuha -- buohtalágai eará ealáhusaiguin -- ássama ja sámi kultuvrra doalaheami dáin guovlluin.

Bargiidbellodaga sámediggejoavku oaivvilda ahte jos biebmanrusttegat
galget sirdojuvvojit, de fertejit daid doaimmaid sadjái biddjojuvvot
ođđa bargosajit.

Mearkkašupmi 3, áirras Egil Olli, Bargiidbellodaga sámediggejoavku:.

Čuo. 2.2.1.3 Konagasreappá hálddašeapmi.  Sámediggeráđđi berre
váldit fárrui maiddái opposišuvnna ovdalgo addá
gulaskuddancealkámuša gonagasreappá hálddašeami birra.

Čuo. 2.3.6 Hálkavárri.  Sámediggeráđđi čállá ahte »Suodjalus
álggahii bombenhárjehallamiid dalle go bohccot ledje guovllus.».

Mearkkaša go dát ahte hárjehallan ii lean dohkálaččat dieđihuvvon,
ja ahte mahkáš livččii lean lobiheapmi? BB sámediggejoavku háliida
maiddái deattuhit ahte Sámedikkis ferte leat boahtteáiggis lagaš
oktavuohta gielddain dán áššis.

Čuo. 2.3.8 Biologalaš šláddjivuođa láhkalávdegoddi.  Maiddái BB
sámediggejoavku oaivvilda ahte Sámedikkis lei berret lean
ovddasteaddji lávdegottis. Muhto -- oaivvilda go Sámediggeráđđi ahte
ii galgga fállat sámi gelbbolašvuođa go biehttala searvamis barggu
refereansjovkui?.

Čuo. 2.4.5 Almmolaš dieđut sámegillii.  Maiddái Bargo- ja
hálddahusdepartemeanta lea várren ruđaid sámegielat ODIN-čovdosii.

Čuo. 2.5.1 Dearvvasvuođafitnodagat.  BB joavku bivdá Sámediggeráđi
maiddái čielggadit álgoevttohusa stuoridit Sámedikki váikkuhusa
buohcciviesuid ođđasisorganiserema oktavuođas -- evttohus maid
dattetge Stuorradiggi jienastii vuostá.

Čuo. 2.5.3 Eará.  Lea go Sámediggeráđđi ožžon makkárge signálaid
Ráđđehusas ahte áiggošedje čuovvolit šiehtadusa doallat njeallje
čoahkkima jahkái politihkalaš dásis sámi dearvvasvuođa- ja
sosiálaáššiid oktavuođas?.

Čuo 2.8 Dásseárvu.  Dás namuhuvvo stuorra bargu sámediggeplánain
áigodahkii 2002-2005. BB joavku ii leat gullan dákkár barggu
birra. Mii dát lea?.

Čuo. 2.8.1 ON nissonkonvenšuvnna dohkkeheapmi.
Lea váttis áddet vuosttas oasi. Sáhttá go Sámediggeráđđi čilget lagabui?.

Čuo. 2.10.4 Plánaláhkalávdegoddi.  Lea go boasttu áddejupmi ahte
Sámediggi oktii doarjjui dan, ahte NBR berrii oažžut sámi
ovddasteaddji plánaláhkalávdegoddái?.

Čuo. 3.2 Guovlulaš dearvvasvuođadoaimmat.
Eai go leat sámi ovddasteaddjit eará dearvvasvuođadoaimmain go Gaska-Norggas?.

Čuo. 4 Ođđa áššiid almmuheapmi -- čuovvoleapmi. 4. evttohus:
Massojuvvon oahpahus.  Maid lea Sámediggeráđđi bargan Stuorradikki
govttolaš buhtadusohcamušaid meannudeami oktavuođas, mii biddjui
Stuorradikki ovdii ovdal geasseluomu?.  Jienasteapmi.  39 áirasis
ledje 35 mielde jienasteamis.

Jienasteapmi čađahuvvui čuovvovaš vugiin.
Čoahkkinjođihangotti árvalus mearriduvvui ovttajienalaččat.
Beavdegirjelasáhus.
Dán áššis ii ovddiduvvon beavdegirjelasáhus.
Sáhkavuorro- ja replihkkalistu.

Sáhkavuorru.
Replihkka.
1.
Sven-Roald Nystø, áššejođiheaddji.
2.
Egil Olli.
Geir Tommy Pedersen.


Egil Olli.
3.
Berit Ranveig Nilssen.

4.
Magnhild Mathisen.
Ragnhild L. Nystad.


Magnhild Mathisen.
5.
Steinar Pedersen.
Jánoš Trosten.


Klemet Erland Hætta.


Berit Ranveig Nilssen.


Terje Tretnes.


Steinar Pedersen.
6.
Birger Nymo.
Per Solli.

Ragnhild L. Nystad (čoahkkinortnegii).
7.
Ragnhild L. Nystad.

8.
Per Solli.

9.
Ingar Eira.
Steinar Pedersen.


Egil Olli.
10.
Sverre Andersen.
Geir Tommy Pedersen.


Sverre Andersen.
11.
Olaf Eliassen.
Steinar Pedersen.


Olaf Eliassen.
12.
Geir Tommy Pedersen.
Jørn Are Gaski.


Geir Tommy Pedersen.
13.
Sven-Roald Nystø.
Per Solli.
14.
Olav Dikkanen.

15.
Roger Pedersen.
Ragnhild L. Nystad.


Sven Roald Nystø.


Roger Pedersen.
16.
Svein P. Pedersen.

17.
Per Edvin Varsi.

18.
Isak Mathis O. Hætta.
Ragnhild L. Nystad.


Tormod Bartholdsen.


Sven-Roald Nystø.


Isak Mathis O. Hætta.
19.
Steinar Pedersen.
Svein P. Pedersen.
20.
Terje Tretnes.

21.
Stig Eriksen.

22.
Berit Oskal Eira.

23.
Jánoš Trosten.

24.
Sven-Roald Nystø, áššejođiheaddji.
Sámedikki mearrádus maŋŋá jienasteami lea ná:.
Sámediggeráđi doaibmadieđahusat mearkkašumiiguin váldojuvvojedje diehtun.


Ášši meannudeapmi loahpahuvvui skábmamánu 27. beaivvi  2001 dii. 17.00.
Ášši 39/01.
Gažaldagat Sámediggeráđđái Sámedikki čoahkkinortnega § 11 vuođul.
Ášši meannudeapmi álggahuvvui skábmamánu 27. beaivvi 2001 dii. 17.00.
Áššebáhpirat.
Gažaldat 1, áirasis Anders Urheim, Bargiidbellodaga sámediggejoavku.
Gažaldat 2, áirasis Magnhild Mathisen, Bargiidbellodaga sámediggejoavku.
Gažaldat 3, áirasis Willy Ørnebakk, Bargiidbellodaga sámediggejoavku.
Gažaldat 4, áirasis Egil Olli, Bargiidbellodaga sámediggejoavku.
Gažaldat 5, áirasis Steinar Pedersen, Bargiidbellodaga sámediggejoavku.
Gažaldat 6, áirasis Per Edvin Varsi, Bargiidbellodaga sámediggejoavku.
Evttohusat ja vejolaš mearkkastagat.
Gažaldat 1, áirasis Anders Urheim, Bargiidbellodaga sámediggejoavku:.
Máttasámegiella vuosttas giellan.

Sámediggi diehtá ahte guokte sámi vánhema leaba suoidnemánu
16. b. 2001 beaiváduvvon reivves gáibidan máttasámegiela
vuosttasgiellan Grane gieldda vuođđoskuvllas ja Gaske Nøørjen
Saemienskovles.

Grane gielda lea borgemánu 8. b. 2001 biehttalan miehtamis
gáibádussii, ja lea čujuhan Oahpahuslága § 6.2. Das mearriduvvo ahte
»Sámi guovlluin lea buohkain, geat leat vuođđoskuvlaagis
vuoigatvuohta oahpahussii sámegielas ja sámegillii» (vuosttas
teakstaoassi). Viđát teakstaoasis dadjá láhka ahte »Olggobealde sámi
guovlluid lea sámiin vuođđoskuvlaagis vuoigatvuohta oahpahussii
sámegielas. Departemeanta sáhttá addit láhkaásahusaid molsaeaktolaš
oahpahusas go oahpahusa eai sáhte addit skuvlla iežas
oahpahusbargit».

Grane gieldda Bajásšaddan- ja kulturossodat čujuha
vástádusreivvestis ahte sii leat láhčán sámegiela nubbingiellan, ja
ahte dat lea dahkkojuvvon earret eará juolluduvvon resurssaid vuođul,
skuvla iežas prioriteremiid vuođul ja dasto vel dan vuođul ahte
ollašuhttit oahpahuslága gáibádusa, gč. bajábealde. Nu ahte gielda
lea biehttalan addimis máttasámegiela vuosttasgiellan oahpahusas.

Dán mearrádusa leat vánhemat borgemánu 28. b. 2001 váidalan, ja leat
ávžžuhan ášši ođđasis meannudit, ja ahte lea sáhka sámegielas
vuosttasgiellan, iige nubbingiellan. Grane gielda lea ođđasis
vástidan čakčamánu 4. b., ja vástádus leai seamma.

Suoidnemánu 16. b. 2001 reivves sáddejedje vánhemat jearaldaga
Åarjel-saemiej skuvlii Snoasas, ahte sáhtášii go skuvla ásahit
vuosttasgiellafálaldaga. Snoasa sámeskuvla dadjá vástádusastis,
beaiváduvvon 13.08.01, earret eará ahte skuvla lea láhčán fálaldaga
maid sáhttá gohčodit sámegiella nubbingiellan, ja ahte váilot
resurssat. Dasto vástida skuvla viidáseabbot ahte dáláš rámmaid ektui
dárbbašivččii skuvla eanet resurssaid jos galggašii sáhttit addit
dohkálaš fálaldaga sámegielas vuosttas- ja nubbingiellan oahpahusas.

Gaska-Norgga sámeskuvla čállá čakčamánu 28. b. 2001 beaiváduvvon
reivves, ahte sin mielas lea hui buorre go dál ožžot vánhemiin
signálaid das makkár gáibádusat/sávaldagat sis leat skuvlii mánáid
oahpahusa ektui. Skuvla čuoččuha ahte sis lea ulbmilin sáhttit
fállat buot máttasámegielat oahppiide fálaldaga Oahpahuslága § 6-2
mielde, ja dán jagi addojuvvo oahpahus gáiddusoahpahusa, integrerema
ja hospiterema bokte. .

Dattetge oaivvilda skuvla ahte sii eai sáhte addit áibbas dohkálaš
vuosttasgiellafálaldaga integrerenvahkuin. Dasto čuoččuha skuvla
ahte Gaske-Nøørjen Saemienskovle váldoáŋgiruššansuorgin lea
giellaoahpahus, ja sierralágan doaibmabijut leat álggahuvvon buoridan
dihte skuvlla gelbbolašvuođa.

Stáhta oahpahuskantuvra Norlánddas čilge skábmamánu 8. b. 2001
beaiváduvvon reivves Grane gildii, ahte gielda ferte leat boastut
ádden oahpahuslága ja daid geatnegasvuođaid maid dat bidjá ovttaskas
gildii. Dasto čujuha oahpahuskantuvra ahte oahpahus sámegielas lea
vuoigatvuohta, ja ahte gielda lea geatnegas organiseret
oahpahusfálaldaga seamma dási eará oahpahusain. Dan, go fálaldaga ii
sáhte addit resurssaid váilivuođa geažil, ii sáhte geavahit
vuođđun biehttalit dán lágan gáibádusa nugo dán áššis lea, ja ahte
lea vejolaš juolludit eanet gielddaide addojuvvon goluid
vuođul. Dasto sáhttá Stáhta oahpahuskantuvra, jos juolluduvvon
diimmut eai leat doarvái, juolludit eanet ruđaid organiseret
oahpahusa sámegielas vuosttasgiellan. Sámegiela oahpahusa ii galgga
árvvoštallamiin mearridit.

Sámediggeráđi golggotmánu 16. b. 2001 beaiváduvvon
doibmiiálginjulggaštusas čuožžu: »Sámediggeráđi váldoulbmil
giellapolitihkas lea duohtandahkat ahte sámegiella ja dárogiella leat
seammadássásaš gielat Norggas. (..) Dán oktavuođas háliida ráđđi
bargat viiddidit sámegiela hálddašanguovllu eanet suohkaniidda
Finnmárkkus, Romssas ja Norlánddas. Stuora hástalus dán oktvuođas lea
sihkkarastit sámegiela Máttasámi guovlluin, ja gávpogiin ja stuorát
čoahkkebáikkiin.» (4. siidu).

Nugo diehtit de bođii Oahpahusláhka fápmui 1999:s. Sámediggi lea
skábmamánu 7. b. 2001 vástidan Grane gildii, borgemánu
8. b. beaiváduvvon vánhemiid reivve, gč. bajábealde, go lea váldán
oktavuođa gielddain. Lea hui mávssolaš go Sámedikki oahpahusossodat
fállá gildii fágalaš veahki movt organiseret sámegiela
vuosttasgiellan.

Oaivvilda go Sámediggeráđđi ahte lea dohkálaš easkka lagabui
njeallje mánu maŋŋá vástidit dakkár jearaldahkii mii lea
prinsihpalaš, ja ávžžuhit čuovvovaš gieldda čuovvut
oahpahuslága?.

Leago Sámediggeráđđi árvvoštallan Gaska-Norgga sámeskuvlla saji
máttasámi giellaoahpahusas, go skuvlla beales čuoččuhuvvo ahte
giellaoahpahus lea okta váldoáŋgiruššansuorgi? Diehtá go
Sámediggeráđđi daid doaibmabijuid birra, mat galggašedje leat
álggahuvvon buoridit sámeskuvlla gelbbolašvuođa?  Leat go dát
doaibmabijut árvvoštallojuvvon ja evaluerejuvvon, maiddái sámegiella
vuosttasgiellan, daid mihttomeriid ektui maid Gaska-Norgga sámeskuvla
lea bidjan alccesis, maiddái ráđi iežas bajit dási mihttomeriid
ektui?.

Oaivvilda go Sámediggeráđđi ahte lea ollašuhttán iežas
geatnegasvuođaid Oahpahuslága áigumušaid ektui ja sámegielain
áŋgiruššama ektui olggobealde sámegiela hálddašanguovllu?.

Maid lea Sámediggi dahkan sámegiela sihkkarastimis máttasámi
guovlluin? Movt áigu Sámediggeráđđi čuovvulit dán ášši ja maid
áigu ráđđi bargat sámegiela sihkkarastimis máttasámi guovlluin?.

Sámediggeráđi vástádus:.  

Gažaldat 2, áirasis Magnhild Mathisen, Bargiidbellodaga
sámediggejoavku:.  Duoji ovddidanprográmma.  Sámediggi lea guovvamánu
dievasčoahkkimis áššis 10/01 mearridan duoji
ovddidanprográmma. Sámedikki 2002 bušeahttaárvalusas duoji ektui
daddjojuvvu (sitáhta):.  » Sámediggi áigu láhčit vejolašvuođaid
duoji ovdáneapmái ealáhussan, mii gánniha buorebut ja mas iežas
buvttaduvvon gálvvuin lea buoret johtu. Dákkár ovdáneami eaktun lea
garrasit čalmmustahttit gealbudeami, oaivadeami, buvttaovddideami,
márkanastima ja vuodima. Duodji galgá šaddat ealaskas ealáhussan, mas
lea kultuvrralaš, fágalaš ja servodatlaš ceavzinnákca.».

Doaibmabidjun juksat sámediggeplána mihttomeari lea Sámediggi
mearridan ovddidanprográmma. .

Lea maiddái deaŧalaš álgit juohkit dieđuid duoji ovddidanprográmma
birra daid sierra duodjebirrasiidda.

Bargiidbellodaga sámediggejoavku áigu diehtit maid Sámediggeráđđi
lea dahkan dán ášši čuovvoleames, sihke ekonomalaš resurssaid ja
prioriterejuvvon surggiid ektui?.

Sámediggeráđi vástádus:.  Sámediggeráđđi lea čavčča bargan
oažžut ruhtadeami Duodjeovddidanprográmmii. Lea jurdda geavahit 35
miljon kruvnno viđa jagis prográmmii mas 3,7 lea jurddašuvvon
vuosttaš jagi geavahuvvot. Sámedikkis eai leat alddis doarvái
ruđalaš návccat diekkár prográmma bidjat johtui. Prográmma lea
ovddiduvvon Gielda- ja guovloministarii, eanadoalloministarii ja
birasgáhttenministarii čoahkkimis 09.08.01 nu mo lea čilgejuvvon
Áššis 38/01 Ráđi doaibmadieđáhusas s. 17. Vástádus
áššemeannudeaddjis lei ahte dákkár prográmmat gullet regiuvnnalaš
ásahusaide ruhtadit. Sámediggi ozai doarjaga Finnmárkku fylkkagielddas
bušeahttapoasttas »Regiuvnnalaš
ovttasstahttindoaimmat». Prográmmaruhtadeapmi biehttaluvvui reivves
10.11.2001 go lei eaktuduvvon eanet go 50 % doarjja fylkkagielddas,
SNDas, Riikkaoasselávdegottis ja Gielda- ja
guovlodepartemeanttas. Nubbi biehttaluságga lei dat ahte prográmma lei
hui viiddis ja eahpečielggas ruhtadeami dáfus.

Sámediggeráđđi lea dan maŋŋá árvalan ahte Duodjeprográmmaoasit
galggašedje váldojuvvot mielde sihke Finnmárkku ja Romssa
Regiuvdnaovddidanprográmmaide (RUP). Doaimmaid maid ráđđi lea
árvalan čađahit jagis 2002 lea sihkkarastit fágaoahpahusa duojis ja
stuorábuš márkaniskkadeapmi duojis.  Fylkkalávdegottit eai leat vel
meannudan dien guokte prográmma. Sámediggeráđđi lea maiddái ovddidan
Duodjeprográmma SND'ii, geas lea ovddasvástádus čađahit Boazodoalu
árvoháhkanprográmma. Ii dien SND prográmmas ge oro leamen
vejolašvuohta ruhtadit Duodjeovddidanprográmma. .

Sámediggeráđđi ii leat bidjan johtui diehtojuohkima prográmma birra
dan sivas go ruhtadeapmi lea eahpečielggas. Sámediggeráđđi áigu
bidjat johtui prográmma dakkaviđe go ruhtadeapmi lea
sihkkaraston. Jus ii leat vejolaš olles ruhtadeami fidnet, de lea
okta čoavddus prográmma osiid bidjat johtui.

Sámediggeráđđi oaidná lunddolažžan geahččat ovttas
Lotnolasealáhusa evaluerenbarggu ja
Duodjeovddidanprográmma. Evaluerenášši galgá meannuduvvot guovvamánu
čoahkkimis. Muđui áigu Sámediggeráđđi loktet ášši Ráđđehusa
lassedieđáhusa oktavuođas sámepolitihka birra.

Gažaldat 3, áirasis Willy Ørnebakk, Bargiidbellodaga
sámediggejoavku:.  Mielkeeriid vuovdin ruovttoluotta.
Bargiidbellodaga sámediggejoavku ávžžuhii 14.08.01 reivves
Sámediggeráđi váikkuhit lassemielkeeriid vuovdima boanddaide
Davvi-Norggas.

Lea suorggahahtti go nu ollu olbmot leat dáid maŋimuš jagiid vuovdán
iežaset mielkeeriid, mii lea dagahan mielkebuvttadusa geahppáneami
riikkaoasis ja árvoháhkan lea unnon guoskevaš báikegottiin.

Guokte mánu maŋŋá go Bargiidbellodaga sámediggejoavku leai váldán
oktavuođa, ovddidii NSR parlamentáralaš jođiheadjji ja NSR ovddit
ráđđelahttu, vástevaš evttohusa Sámedikki dievasčoahkkimii ođđa
áššin, dego ášši ii oppa livččege lean ovddiduvvon
sámediggeráđđái.

Danne lea mus čuovvovaš jearaldat Sámedikki presidentii:.
Oaivvildago Sámedikki presideanta ahte lea riekta ja buorre
politihkalaš bargovuohki eanetlogu beales, dahkaluddat dego
opposišuvdna ii oppanassiige livččii evttohan maidege, ja de
ovddidit daid áššiid iežas namas? Maid lea Sámediggeráđđi dahkan
mielkeeriid ruovttoluotta vuovdima ektui?.

Sámediggeráđi vástádus:.  Áirras Willy Ørnebakk jearrá, ahte leago
riekta ja buorre politihkalaš bargovuohki dahkaluddat dego
opposišuvndna ii livččii ovddidan guoskevaš evttohusa, ja atnit
dan evttohusa dego iežas evttohussan. Vástádus diesa lea dat, ahte
dat ii leat dohkálaš. Danne áiguge Sámediggeráđđi váidalit ahte
Bargiidbellodaga sámediggejoavkku 05.09.01 beaiváduvvon reive ii leat
namuhuvvon Sámediggeráđi doaibmadieđáhusas áššis 38/01, čuoggás
4.

Mii guoská ášši sisdollui, de lea Sámediggeráđđi maiddái
seammaláhkai go Bargiidbellodat fuolastuvvan dan geažil go
mielkedoalut geahppánit ja mielkebuvttadus unnu
Davvi-Norggas. Eanadoallu lea deaŧalaš ealáhusvuođđu sámi
ássanguovlluin. Eanadoalu sihkkarastin sámi ássanguovlluin lea
vuoruhuvvon bajás danne go Sámi ovddidanfoandda bušeahtas lea
várrejuvvon 3,14 miljon ruvnnu eanadollui. Jos mielkeeriid oastima
galggašii ruhtadit Sámi ovddidanfoandda bušeahtas, de fertešii
dáláš foandarámma earáhuhttit. Man ollu golut šattašedje ođđa
doarjjaortnegis ii leat čielggaduvvon, muhto sorjá doarjjaproseanttas
ja ruovttoluotta oastima sturrodagas, das šattašii viehka stuorra
submi. Muđui čujuhit Sámediggeráđi doaibmadieđáhussii áššis
38/01, čuoggái 4.

Gažaldat 4, áirasis Egil Olli, Bargiidbellodaga sámediggejoavku:.
Čuoččuhusat giellásiid birra.  Ságastallamis Sámediggeráđi
politihkalaš vuođu birra Sámiid válgalihtu, Guovdageainnu
Johttisápmeaččaid listtu, Olgešbellodaga ja Bargiidbellodaga
sámediggejoavkkuid gaskka, čuoččuhii NSR áirras ahte joavku gilvá
giellásiid teakstaoasis sámiid vuoigatvuođadili birra.

Mii refereret teakstaoasi ollásit:.  »Barggustis nannet ja ovddidit
sámi --giela ja kultuvrra, deattuha Sámediggeráđđi erenoamážit
vuođđolágaparagráfa sámiid riektediliid birra, Sámelága ja
ILO-konvenšuvnna nr 169 eamiálbmogiid rivttiid
birra. Sámediggeráđđi áigu dan oktavuođas bargat dan ala ahte
ILO-konvenšuvnna nr 169 mearrádusat, ja eará unnit- ja
eamiálbmotinstrumeanttat maid Norga lea dorjon, váldojuvvojit mielde
Norgga láhkii.».

Guoskevaš NSR áirasa mielas leai gielis dat ahte sámit ieža
Bargiidbellodagas livčče hábmen sámediggeválgaprográmma.

Leago Sámedikki presideanta diesa ovttaoaivilis, ja oaivvilda go son
ahte lea dábálaš olmmošvierru, ja erenoamážit parlamentáralaš
geavahus sivahallat nuppiid áirasiid gielisteamen, dalle go sii
ovddidit iežaset politihkalaš vuođu Sámedikki bargui?.

Áigu go Sámedikki presideanta váikkuhit dan ahte Sámedikkis eai
boahtteáiggis šatta šat dán lágan ságastallamat, mat dušše
billistit Sámedikki ovddas?.

Sámediggeráđi vástádus:.  Bargiidbellodaga sámediggejoavkku
ovddasteaddji Egil Olli čujuha ahte okta NSR ovddasteaddji ášši
31/01 Sámediggeráđi válljen, oktavuođas čuoččuhii ahte sámit
Bargiidbellodagas eai hábme ieža prográmmaset sámediggeválgga
várás. .  Son jearrá ahte oaivvilda go Sámedikki presideantage
dan. Áirras Olli ovddida maiddái gažaldaga, ahte oaivvilda go
presideanta ahte nuppiid áirasiid sivahallan gilvimis giellásiid
dávista dábálaš olmmošvirrui ja parlamentáralaš geavahussii. .
Sámedikki presideanttas eai leat makkárge oaivilat dasa movt
Bargiidbellodat ráhkada iežas prográmma sámediggeválgga várás, danne
go presideanta ii doarvái bures dovdda bellodaga siskkáldas
organiserema ja doaimmaid. Eaige dán lágan áššit galggaše gullat
presidentii.  Mii guoská gažaldahkii áirasiid olmmošvieruid ja
parlamentáralaš geavahusa birra oaivvilda presideanta ahte áirasat
galggašedje álohii árvvus atnit eará olbmuid oaiviliid ja
guottuid. Erenoamážit dalle go leat hállamin Sámedikki
sárdnestuolus. Oppalohkái lea deaŧalaš ahte áirasat leat
dihtomielalaččat iežaset láhttenvugiid ektui, danne go mii álohii
ovddastit Sámedikki dahje áddejuvvot Sámedikki ovddasteaddjin, maiddái
priváhta olmmožin. .  Muđui lea Sámedikki čoahkkinjođihangottis
ovddasvástádus organiseret ja stivret digáštallamiid Sámedikki
sárdnestuolus. Čoahkkinjođihangoddi galgá Sámedikki čoahkkinortnega
§§ 17 ja 8 mielde jođihit ságastallamiid dikkis. Dán vuođul sáhttá
čoahkkinjođihangoddi maiddái moaitit áirasiid giellageavaheami.

Gažaldat 5, áirasis Steinar Pedersen, Bargiidbellodaga
sámediggejoavku:.  Eatnamiid ja čáziid hálddašeapmi Finnmárkkus.
Earret eará mediain lea boahtán ovdan, ahte Bargiidbellodaga
ráđđehus áiggui álggahit ráđđádallanproseassa Sámedikkiin ja
Finnmárkku fylkkagielddain das, mo guovddáš politihkalaččat galgá
viidáset meannudit sámi vuoigatvuođalávdegotti evttohusa Finnmárkku
várás -- masa maid gullá ságaškuššat áigeguovdilis
hálddašanmálliid birra láhkaárvalusas, mii galggai biddjot ovdan.

Min bealis gal doaivut ahte ođđa ráđđehus čuovvola dán áigumuša,
ja ahte Sámediggi (ja fylkkagielda) váldojit fárrui konkrehta
ságaškuššamiidda ja ráđđádallamiidda. Dan oktavuođas lea hui
deaŧalaš gullat ođđa Sámediggeráđi oainnu váldohálddašanmálliin.

Guovddášbellodat lea sámediggeválgga prográmmastis earret eará
dadjan, ahte stáhta eatnamiid ja čážiid hálddašeapmi Finnmárkkus
sirdojuvvo stáhtas ođđa hálddašanmállii, Finnmárkku
Eanahálddašeapmi. Guovddášbellodat ja Bargiidbellodat leiggage
ovttaoaivilis dán prinsihpas go Sámediggi ovddit áigodagas meannudii
sámi vuoigatvuođalávdegotti evttohusa.

Sámediggeášši 32/77, »Sámi vuoigatvuođalávdegotti evttohus NAČ
1997:4 Sámi kultuvrra luonddu-vuođđu», oktavuođas dattetge
Sámedikki eanetlohku, mas NSR lei njunnožis, bealuštii guovttesuorat
eatnamiid ja čáziid hálddašeami Finnmárkkus; sierra sámi
eanahálddašeapmi ja vel Finnmárkku eanahálddašeapmi.

NSR eanetlohku Sámedikkis lea maid máŋgga oktavuođas aiddostahttán
hálddašangažaldaga ja dovddahan áibbas eará oainnu, -
omd. »Boahtteáiggi hálddašanortnegat fertejit addit Sámediggái válddi
mearridit badjel ja hálddašit luondduriggodagaid geavaheami sámi
ássanguovlluin» geahča Sd. dieđáhusa nr. 7 2000/2001 7. s.

Mii leimmet vuordán, ahte ášši galggai čielgat sámediggeráđi doibmiiálginjulggaštusas, mii biddjui Sámedikki ovdii golggotmánu 16. b. 2001, gos almmatge ii daddjo earágo ahte: «Sámediggeráđđi čujuha dasa ahte sápmelaččat eai leat geasage addán dahje mieđihan iežaset árbevirolaš guovlluid geasage. Boahttevaš riekteásahusat mat galget sihkkarastit sámiid vuoigatvuođaid eatnamiidda ja čáziide galget dien vuođu ala huksejuvvot. Lassin našuvnnalaš lágaid ja politihkalaš mearrádusaid geatnegasvuođaide, leat Norggas maid geatnegasvuođat riikkaidgaskasaš šiehtadusaid ektui maid Norga lea dohkkehan.».

Nugo oaidnit de dás ii leat mihkege mii čilgešii sámediggeráđi oainnu hálddašanáššis, go galgá ráđđádallat Ráđđehusain dán áššis.

Go dál lea boahtán albmosii, ahte sámediggeráđis leat guokte váldooainnu -- juogaduvvon hálddašeapmi dahje okta hálddašeapmi -- de lea deaŧalaš oažžut čielgasa das, ahte galgá go NSR'a dahje Guovddášbellodaga oaidnu biddjot vuođđun viidáset proseassas. Mu gažaldat de šaddá: Čuoččuha go ođđa Sámediggeráđđi ahte galgá leat okta vai guokte eanahálddašeami Finnmárkkus?.

Sámediggeráđi vástádus:.
Bargiidbellodaga Sámediggejoavkku áirras Steinar Pedersen háliida vástádusa dasa makkár oaidnu ođđa Sámediggeráđis lea Sámi vuoigatvuođalávdegotti evttohusaide Finnmárkku hálddašeami ektui.

BB čujuha earret eará dasa ahte Bargiidbellodaga ráđđehus lei áigon álggahit politihkalaš proseassa mas Sámediggi ja Finnmárkku fylkkagielda galggaiga oassálastit. BB sámediggejoavku oavvilda ahte lea dehálaš ahte ođđa ráđđehus čuovvola dán jurdaga, ja ahte Sámediggi galgá leat mielde dan viidáset digáštallamis.

BB čujuha maid Sámedikki mearrádussii áššis 32/99- gos Sámedikki eanetlohku, oktan NSR:in, mearridii doarjut Sámi vuoigatvuođalávdegotti unnitlogu hálddašanevttohusa NAČ 1997:4:is. Dát evttohus mielddisbuktá ahte ásahuvvojit guokte hálddašanorgána, Sámi eananhálddašeapmi ja Finnmárkku eananhálddašeapmi. Guovddášbellodat ja Bargiidbellodat eaba dorjon eanetlogu oainnu dán áššis. Go Guovddášbellodat dál lea Sámediggeráđis, de oaivvilda BB ahte Sámediggeráđđi ferte čilget makkár oaidnu ráđis lea Finnmárkku hálddašeami ektui.

Sámediggeráđđi čujuha Sámedikki eanetlogu mearrádussii áššis 32/99. Dát mearrádus lea diehttelasat vuođđun maiddái ođđa Sámediggeráđi bargui, juste danin go dát jo lea mearriduvvon Sámedikki dievasčoahkkimis. Sámediggeráđđii áigu bargat dan ovdii ahte ásahuvvojit guokte hálddašanorgána Finnmárkui, nu mot Sámediggi lea mearridan. Lea dehálaš ahte juste dán áššis lea buorre ovttasbargu ja rabas digáštallan Sámedikki ja ođđa ráđđehusa gaskka. Danin áiguge Sámediggeráđđi  vuoruhit dán ášši boahtte áigodagas.

Gažaldat 6,  áirasis Per Edvin Varsi, Bargiidbellodaga sámediggejoavku:.
Snøhvit-prošeakta.
Bondevika ráđđehus áigu dán sešuvnnas bidjat ovdan Stuorradiggeevttohusa Snøhvit-prošeavtta joatkima birra.

Dát lea Davvi-Norgga ođđaset áiggi stuorámus industriijaulbmáluššan, mii buvttiha stuorra oalgeváikkuhusaid riikkaoasi ealáhusaide, almmolaš hálddašanorgánaide ja sámi servodahkii.

Bargiidbellodaga sámediggejoavku oaivvilda, ahte oljo- ja gássaresurssat gullet olles servodahkii ja ahte daid ferte hálddašit dan vuođul.

Erenoamáš deattu ferte bidjat dasa, ahte Finnmárkku gielddat galget sáhttit dustet daid hástalusaid, maid Snøhvit-huksen mielddisbuktá.

NSR áirasat leat ohpihii dáguhan, ahte dat gássagávdnoštumit, mat leat olggobealde Finnmárkku rittu ja dat dietnasat, mat dain bohtet, gullet sámiide, ja ahte daid galgá Sámediggi hálddašit. Dan sivas háliidan bidjat čuovvovaš gažaldaga Sámedikki presidentii:.

Lea go maiddái Sámedikki oaidnu, ahte oljo- ja gássaresurssat nannánjuolggis olggobealde Davvi-Norgga gullet sámiide eaige stáhta searvevuhtii?.

Sámediggeráđi vástádus:.
Čatnasit ollu čuolbmačilgehusat oljo- ja gássagávdnosiid geavaheami ášši ektui, ja erenoamážit »Snøhvitfealtta» geavaheapmái. Dán oktavuođas lea sáhka sihke birasáššiid birra ja maiddái áššiid birra mat čatnasit vuoigatvuođaid čilgemii. .

Sámedikki gulaskuddancealkámušas áššis 32/99 Sámi vuoigatvuođalávdegotti árvalus NAČ 1997:4 Sámi kultuvrra luondduvuođus, celkkii Sámediggi: » Atnit erenoamáš sivvan muittuhit ahte earenoamážit mearrasápmelaččaid resursageavaheapmi lea leamaš vajálduvvan, muhto ahte lea deaŧalaš vuođđun sámi vuoigatvuođaid čuoččuheamis sihke mearas ja eatnamis.».

Sámediggi dovddahii prinsihpalaš oainnu cealkámušas ahte »Dattetge lea nu ahte sápmelaččat ieža, iežaset ovddasteaddji orgánain, buoremusat sáhtášedje árvvoštallat livččii go luonddumeassan ollislaččat vahágin sámi kultuvrra boahtteáigái.» Dasto celkkii Sámediggi viidáseabbot ahte »luonddumeassamiid ferte árvvoštallat sámi eaiggáduššan-, geavahan- ja hálddašanrievtti ektui eatnamiidda, čáziide ja luondduresurssaide.» .

Sámediggeráđđi ii sáhte oaidnit ahte galggašii leat makkárge prinsihpalaš erohus vuoigatvuođaid birra luondduresurssaide sámi guovlluin, ležžet dal nannámis vai mearas.

Sámediggi čujuha muđui ahte lea jurddašuvvon čuolbmačilgehusaid veaháš viidát meannudit Snøhvit-huksema oktavuođas Sámedikki dievasčoahkkimis guovvamánus 2002.
Jienasteapmi.
Ášši loahpahuvvui jienaskeahttá.
Beavdegirjelasáhus.
Dán áššis ii ovddiduvvon beavdegirjelasáhus.
Sáhkavuorro- ja replihkkalistu.

Sáhkavuorru.
Replihkka.
1.
Egil Olli.

2.
Sven-Roald Nystø.

3.
Magnhild Mathisen.

4.
Randi A. Skum.
Magnhild Mathisen.


Randi A. Skum.
5.
Willy Ørnebakk.

6.
Svein Peter Pedersen.
Willy Ørnebakk.
7.
Steinar Pedersen.

8.
Svein Peter Pedersen.
Steinar Pedersen.


Svein Peter Pedersen.
9.
Per Edvin Varsi.

10.
Sven-Roald Nystø.
Jánoš Trosten.


Steinar Pedersen.


Isak Mathis O. Hætta.


Svein P. Pedersen.


Per Edvin Varsi.


Sven-Roald Nystø.
11.
Anders Urheim.
Ragnhild L. Nystad.


Anders Urheim.


Ragnhild L. Nystad.


Olaf Eliassen.


Steinar Pedersen.
Sámedikki mearrádus maŋŋá jienasteami lea ná:.
Geahča 3. čuoggá.

Ášši meannudeapmi loahpahuvvui skábmamánu 27. beaivvi 2001 dii. 18.20.
Ášši 40/01.
Ođđa áššiid dieđiheapmi.
Ášši meannudeapmi álggahuvvui skábmamánu 28. beaivvi 2001 dii. 09.00.
Áššebáhpirat.
Ášši 1, áirasis Ole Henrik Magga, NSR ovttasbargojoavku:.
Sámi arkiivaávdnasiid hálddašeapmi.
2002 rájes Sámediggi áigu váldit badjelasas Sámi Arkiivva hálddašeami Guovdageainnus. Sámediggi oaivvilda ahte buot sámi arkiivaávdnasat gullet sámiide ja daid ferte Sámediggi hálddašit Sámi Árkiivva bokte.

Danne fertege Sámediggi álggahit Sámi Arkiivva viidáset ovddideami proseassa. Fysihkalaččat dat ferte oažžut lanjaid Dieđavistti oktavuođas Guovdageainnus gos sáhttá áimmahuššat Sámi Arkiivva boahttevaš dárbbuid ja vejolašvuođaid.

Dasa lassin ferte guorahallat ja registreret buot sámi arkiivaávdnasiid mat gávdnojit sámi ásahusain, almmolaš etáhtain jna. Sámediggi háliida ovttasbargat Kulturdepartemeattain álggahit dákkár registrerenprošeavtta. Seammás ferte árvvoštallat mo sáhtášii buot sámi arkiivaávdnasiid fievrridit Sámi Arkiivii. Dán oktavuođas ferte ee. árvvoštallat láhkarievdadusdárbbuid ja álbmoga dárbbuid juvssahattivuhtii.

Ášši 2, áirasis Terje Tretnes, NSR ovttasbargojoavku:.
Oadjoetáhtaid vuodjenkantuvrraid geavaheaddjit Finnmárkkus leat sihke dáro- ja sámegielagat. Kantuvrrat Hámmárfeasttas (oarjefylkkas) ja Čáhcesullos (nuortafylkkas) fertejit jođáneamos lági mielde bidjat bargui olbmuid, geain lea maiddái sámi giellagelbbolašvuohta. Geavaheaddjit, geat dál váldet oktavuođa namuhuvvon kantuvrraiguin sámegillii, eai oaččo dan bálvalusa maid vurdet, go kantuvrrat eai máhte vástidit sámegillii. Goappašat kantuvrrat leaba láhkageatnegahtton čuovvut Sámelága giellanjuolggadusaid. Erenoamážit go kantuvrrat bálvalit geavaheaddjiid giellahálddašanguovllus.

Ášši 3, áirasis Willy Ørnebakk, Bargiidbellodaga sámediggejoavku:.
Sámedikki áirasat vásihit, ahte hui ollugat jerret doallat sáhkavuoruid, juohkit dieđuid j.s. sámiid diliid birra ja Sámedikki birra. Sámedikki diehtojuohkinstrategiija oassin ferte ráhkaduvvot máhppa, mas leat dieđut čuovgaárkkain buot áirasiid váste ja vejolaččat maiddái earáid váste.

Ášši 4, áirasis Olav Eliassen, Guovddášbellodaga sámediggejoavku:.
Sámi guolástusavádat.
Dáláš guolástuspolitihkas geahpeduvvo váldoáššis riddofanasbivdu, ja eanet vuoruhuvvojit áhpefatnasat. Dat mearkkaša dan ahte náláštuhttinrusttegat sirdojuvvojit nannámis meara ala.

Bivdoearrereguleremat, lagaš mearraguovlluin, leat vuođđuduvvon riikkaidgaskasaš konvenšuvnnaide ja šiehtadusaide, mas mielde leat Islánda, EO, Norga ja Ruošša. Maŋimuš jagiin leat dutkit rávven unnidit bivdoeriid, vai sáhtášii buoridit nálledili fas. Nu ii leat dáhpáhuvvan.

Jos guolástuspolitihkka ii rievdaduvvo, de šaddá lagaš mearraguovlluin dramáhtalaš dilli, dadjat dal juo heahtedilli, maiddái guolástussorjavaš guovlluide sámi riddo- ja vuotnaguovlluin.

Nugo Guovddášbellodat oaidná, de ii sáhte dán politihka rievdadit jos seammás ii rievdat maiddái meannudannjuolggadusaid. EO lea dán oktavuođas cealkán, ahte dán lágan njuolggadusrievdadusa sáhttet áddet, jos dat dahkkojuvvo etnálaš vuođuin, dat mearkkaša sámevuođa vuođul.

Dán vuođul gáibida Guovddášbellodaga sámediggejoavku ahte Sámediggi čielggada vejolašvuođa ásahit sámi guolástusavádaga. Dán lágan guolástusavádaga ferte vuođđudit riikkaidgaskasaš šiehtadusaide, riikkaidgaskasaš konvenšuvnnaide (ILO) ja Norgga vuođđoláhkii.

Čielggadusas, maid Sámediggi meannuda, ferte digáštallat makkár eavttut galget gustot. Guovddášbellodaga Sámediggejoavku oaivvilda ahte dán avádahkii fertejit gustot váldoáššis guokte eavttu. Dat leat:.
Ássansadji.
Makkár bivdoneavvut geavahuvvojit.

Jos ii ásahuvvo sámi guolástusavádat, de ii leat Norggas makkárge vejolašvuohta rievdadit meannudannjuolggadusaid, nu ahte buorebut sáhttá doalahit riddofatnasiid ja guoli, maiddái sámi riddo- ja vuotnaguovlluin.

Ášši 5, áirasis Olaf Eliassen, Guovddášbellodaga sámediggejoavku:.
Sámi kultuvra ja eallinvuohki -- EO direktiivvaid váikkuhusat.
Guovddášbellodaga sámediggejoavku bivdá Sámedikki árvvoštallat daid EO direktiivvaid váikkuhusaid, mat váikkuhit sámiid kultuvrii ja ealáhusaide.

Bivdit ahte čielggadusas guoskkahuvvojit earret eará čuovvovaš bealit::.
váikkuhusat eanadollui ja boazodollui.
váikkuhusat riddo- ja vuotnabivdiide.
meahcceealáhusat.
duodji.
turisttaid váikkuhus bajábealde namuhuvvon ealáhusaide, ja livččii go vejolaš stivret turismma nu ahte báikkálaš ja ovttaskas fitnodagat ožžot ávkki EO-riikkaid turismmas.
Eará ealáhusat.

Čielggadus galgá guoskkahit maiddái eamiálbmot vuoigatvuođaid EO-direktiivvaid ektui.

Ášši 6, áirasis Jánoš Trosten, NSR ovttasbargojoavku:.
Árbevirolaš sámi meahcásteamis ii gávdno láhkasuodjalus.
Árbevirolaš sámi meahcásteamis ii gávdno láhkasuodjalus. Norgga láhka definere árbevirolaš sámi meahcásteami dego rekreakšuvdnan dahje astoáiggi doaibman. Dát ii leat dohkálaš.

Árbevirolaš sámi meahcásteapmi lea sámi kultuvrras dehálaš vuođđu ja gáibida erenoamáš goziheami ja suodjalusa. NSR ovttasbargojoavku bivdá Sámediggeráđi lágidit seminára man fáddán lea «árbevirolaš sámi meahccásteapmi». Dás árvaluvvo ahte seminára lágiduvvo guovvamánu dievasčoahkkimis.

Sámediggeráđđi bovde logaldalliid seminárii geat dovdet ja geain lea gelbbolašvuohta čuvgehit árbevirolaš sámi meahcásteami dehálaš vuođđun ja kultuvrra oassin sámi kultuvrras ja eallimis.

Ášši 7, áirasis Jánoš Trosten, NSR ovttasbargojoavku:.
Stáhta galgá buhtadusa addit Guovdageainnu suohkanii.
Lea dovddus ášši ahte Guovdageainnu suohkanis lea odne váttis dilli. Bargguhisvuohta suohkanis lea balddihahtti allat ja vuosttažettiin lea stáhta ovddasvástádus ahte nu lea dilli odne.

Erenoamážit lea Máze gilli heajos dilis. Bohtosat čájehit ahte olmmošlohku lea njiedjan oalle radikálat Máze gilis, maŋimuš 15-20 jagiin. Dasa lea okta váldosivva, namalassii ahte Norgga stáhta áittii ja lei plánen bidjat olles Máze gili čázi vuollái Álttá-Guovdageainnu eanu dulvadeami olis. Stáhta áitagat dagahii ahte ollugat eai oaidnán šat boahtteáiggi orrut dahje etableret Mázii. Áitagat ledje fasttit ja stáhta lea odne geatnegahtton njulget vearrodaguid ovddas.

NSR ovttasbargojoavku bivdá Sámediggeráđi cegget buhtadusgáibádusa Norgga stáhtii.

Norgga stáhta buhtadus galgá sturrodagas govvidit áitagiid ja vearrodaguid njuolga konsekvenssaid ja buhtadus galgá boahtit olles Guovdageainnu suohkanii ávkin.

Ášši 8, áirasis Jánoš Trosten, NSR ovttasbargojoavku:.
Friijacampen Sámis.
Lea duođaštuvvon ahte olgoriikka turisttat campejit sámis dego livččii friijacampen lobálaš. Olgoriikka turisttaid friijacampen berre bissehuvvot. NSR ovttasbargojoavku bivdá Sámediggeráđi váldit oktavuođa gielddaiguin ja bivdit gielddaid bearráigeahččat ahte olgoriikka turisttaid campen kanaliserejuvvo organiserejuvvon fitnodagaide.

Friijacampemis leat negatiivvalaš bealit. Friijacampen lea birasgáhttenlaččat dohkketmeahttun. NSR ovttasbargojoavku deattuha ahte lea dárbu gáhttet luonddu ja gilážiid lagasbirrasa. Friijacampen lea čielga áitta lundui ja birrasii.

Friijacampen čuohcá maid turistafitnodagaide. Bargosajiid bisuheamis lea dárbu olgoriikka turisttaid campema kanaliseret organiserejuvvon fitnodagaide. Odne ii leat dilli nu. NSR ovttasbargojoavku bivdá Sámediggeráđi gozihit ášši ja gávdnat čovdosa mii bisseha friijacampema.

Ášši 9, áirasis Terje Tretnes, NSR ovttasbargojoavku:.
Girji »Naboer på Europas tak -- Barentsregionen».
Girječálli »Naboer på Europatak -- Barentsregionen» nammasaš girjái lea Ola Solvang. Bivdit doarjut NSR ovttasbargojoavkku gáibadusa bissehit girjji ja gieldit vuovdimis, ja ahte girji ii sáhte dohkkehuvvot oahppogirjin.

Girji Barentsguovllu birra lea dohkketmeahttun.

NSR ovttasbargojoavku čujuha girjái Barentsguovllu birra »Naboer på Europas tak», mas boazodoallu ovdanbuktojuvvo áibbas dohkketmeahttun láhkai.

Ovdasánis juo čilgejuvvo mo Nikkelis lea luondu biliduvvon, ja de jotkojuvvo ná, sitáhta:.
»I dette ser jeg at vår tids fremste paradokser og Vasilji og kollegene hans ved smelteverket deler skjebne med en lang rekke andre yrkesutøvere. Når reindriftsnæringa ødelegger miljøet og sitt eget næringsgrunnlag med overbeite og høyintensiv drift øyner jeg en klar parallell.».

Dasto čállojuvvo siiddus 70 »Når livsgrunnlaget blir oppspist» kapihttalis ná, sihtáhta:.
»En av de mest dramatiske miljø-ødeleggelsene i Barentsregionen i dag skyldes reindriftsnæringas rovdrift på naturgrunnlaget i den norske og finske delen av Barentsregionen. På norsk side av grensa økte reintallet i perioden 1979 til 1980 fra 75 000 til 200 000 dyr. Dette var langt mer enn naturgrunnlaget kunne tåle, og store områder i Finnmark er nå preget av den økte slitasjen på naturgrunnlaget. Ødeleggelsene er mange steder så store at forskerne regner med at det vil ta flere hundre år før den opprinnelige vegitasjonen kommer tilbake. Bruk av motoriserte kjøretøy i næringsvirksomhet og friluftsliv, belaster de samme områdene ytterligere. Utbredelsen av terrenggående traktorer og motorsykler har økt kraftig det siste tiåret, og i dag går kjøresporene på kryss og tvers over hele Finnmarksvidda. Den intense reindrifta må også bruke sperregjerder for å holde flokken fra hverandre og regulere beiteområdene Langs disse gjerdene er vegitasjonen ofte helt nedtråkket og ødelagt. Sårene fra reintråkk og kjøretøyer fører til erosjon og tap av jordsmonn. Det er de viktigste områdene for samene i Norge som nå forfaller. Enkelte forskere spår at det om få år vil være umulig å drive tradisjonell reindriftsvirksomhet i disse områden. Mens samene tidligere kjempet mot utbyggingsplaner som ville ødelegge natur og beitegrunnlag i Finnmark, er det i dag deres egen næringsvirksomhet og friluftsliv som truer miljøgrunnlaget.».

Dát lea eanaš oassi mii 95 siidosaš girjjis čuožžu boazodoalu birra. .

Vuhtto juo ahte čálli ii dieđe boazodoalu birra olus, go ii heive ahte ovtta jagis lassánit bohccot 75 000:s gitta 200 000:ii, nugo lea čállojuvvon, 1979 rájes 1980 rádjai.  Dát mearkkašivččii min rehketbihtá mielde ahte juohke áldu guoddá unnimusat njeallje miesi, iige oktage miessi njuvvojuvvo iige massojuvvo, ja ahte ealus leat eanaš álddut. Ja movt bat dán oppa heivehage. .

Girji lea oaivvilduvvon nuoraidskuvlii ja das bajás. Jus dá galggaš leat oahppu mo boazodilli lea, de ii sáhte dát leat dohkálaš, go earret eará:.

Dát orru njulgestaga leat čállojuvvon boazodoalu boahtteáiggi vuostá.
Lea dušše ovtta beali govven.
Mii dás lea čállojuvvon ii leat moktege boazodoalu duohtavuohta.
Dás eai boađe ovdan mo guovllut gáržžiduvvojit eará bahkkemiid geažil, ja mo dát čuohcá boazodollui ja movt luondu biliduvvo.
Ii boađe ovdan ahte guohtunguovllut maid adnojit lustadoaimmaide.
Nannejuvvojit ovdagáttut ahte dušše boazodilli lea váldosivalaš dasa go eatnamat gurbet.
Eamiálbmogiid vuoigatvuođat eai boađe ovdan.

NSR ovttasbargojoavku bivdá doarjaga bissehit ja gieldit vuovdimis dán girjji, go juo ná funet galgá boazodoalu birra ealáhussan muitaluvvot Barentsregiovnna oktavuođas. Dát ii duddjo buori ovttasbarggu ealáhusaid gaskka Barentsregiovnnas. Dán sáhttá dadjat leat joatkan dáruiduhttimis, mii gal livččii galgan leat loahpahuvvon. Boastut lea geavahit almmolaš ruđa dákkár dieđuide. Dál lea joavdan nu guhkás ahte ealli kultuvra fallehuvvo, iige dušše giella nugo ovdal. .

Dát girji ii sáhte dohkkehuvvot oahppogirjin.

Ášši 10, áirasis Steinar Pedersen, Bargiidbellodaga sámediggejoavku:.
Norgga ja Suoma rádjaássiid dilli.
Goappašiid bealde Norgga ja Suoma gaskasaš ráji ásset eanaš sápmelaččat, ja sis lea leamaš oktavuohta ovdal go rádji oppa biddjuige.

Dađistaga lea rádji šaddan nannoset ja nannoset realitehtan olbmuid árgabeaivvis, earret eará mii guoská vearro- ja divatnjuolggadusaide j.s., daid olbmuid ektui geat ásset nuppi riikkas ja barget fas nuppi riikkas.

Min oainnu mielde galggašedje dán guovtti riikka eiseválddit rahčat dan ala ahte láhčit dilálašvuođaid buoremus lági mielde, dávgasis njuolggadusaid mielde, vai riikkarádji nu unnán go vejolaš hehttešii sámi oktavuođa guovllus.

Okta konkrehta ovdamearka, maid norgalaš eiseválddit galggašedje fuomášit, lea oahppoloana vuolideapmi doaibmabidjoavádagas Finnmárkkus ja Davvi-Romssas. Dát seamma sáhtášii guoskat maiddái Siskkit-Namdal guvlui Ruoŧa ektui.

Deanuleagis leat konkrehta ovdamearkkat dasa ahte sámi nuorat, geat barget norggabealde, muhto bearašsivaid geažil ásset suomabealde, moadde čuohtemehtera eret Norggas, eai oaččo vuoliduvvot oahppovealggi.

Dát lea min mielas eahpegovttolaš, go dat geaidda dát guoská ollásit devdet ortnega áigumušaid -- leat gelbbolaš ja dohkálaš bargofápmun Finnmárkku ja Davvi-Romssa guovllus.

Danne áigu Sámediggi bivdit Sámediggeráđi aktiivvalaččat bargat dan ala ahte ovddidit dán ášši rivttes eiseválddiide bidjan dihte dán politihkalaš áššelistui, dainna áigumušain ahte unnudit rádjaássiid váttisvuođaid, ja áibbas konkrehta váikkuhit čoavdit áššiid nugo ovddabealde namuhuvvon.

Dát lea vuođđuduvvon maiddái dasa ahte sámit lea sierra álbmot, ja guoskevaš davviriikkalaš eiseválddit dál bidjet dán lágan prinsihpalaš vuolggasaji vuođđun iežaset politihkkii sámiid guovdu.

Ášši 11, áirasis Ann-Mari Thomassen, NSR ovttasbargojoavku:.
Sámi našuvnnalaš čuoiganrusttet.

Lea deaŧalaš hukset sajiid gos sámit buot sámi guovlluin sáhttet deaivvadit dearvvaslaš doaimmaide ja gilvvohallamiidda. Erenoamáš deaŧalaš lea dat sámi nuoraid ektui. Sámi valáštallan hukse maiddái nana sámi identitehtadovddu.

Čuoigamis leat guhkes árbevierut sámi servodagas. Čuoigit sámi servodagas leat sáhttán birgehallat gilvvohallamiin riikkadásis ja riikkaidgaskasaččat seamma dásis norgalaš čuoigiiguin. .

Sámediggi háliida ovdáneami ja našuvnnalaš áŋgiruššamiid sámi čuoiganvaláštallamis. Sámediggi doarju dan ahte ásahuvvo sámi našuvnnalaš čuoiganrusttet. Sámedikki 2003 bušeahtas ferte várret konkrehta ruđaid plánemii ja prošektii. .

Sámediggi árvala ahte sámi našuvnnalaš čuoiganrusttet galggašii leat Mátta-Romssas, danne go.
dálkkádagaid geažil leat doppe buoremus vejolašvuođat dálvevaláštallamiidda, go gaskamearálaš.
temperatuvra lea sullii -7°C.
čuoiganbiras lea huksen buori valáštallanbirrasa, mas lea buorre áššemáhtolašvuohta ja vásihusat.
čuoiganvaláštallan lea dán guovllus ožžon mánáid ja nuoraid searvat aktiivvalaččat čuoigamiidda.
Evttohusat ja vejolaš mearkkastagat.
Čoahkkinjođihangotti árvalus Sámediggái:.
Evttohusat 1-11 sáddejuvvojit Sámediggeráđđái meannudeapmái, jienaskeahttá.
Jienasteapmi.
39 áirasis ledje 38 mielde jienasteamis.

Jienasteapmi čađahuvvui čuovvovaš vugiin.
Čoahkkinjođihangotti árvalus mearriduvvui ovttajienalaččat.
Beavdegirjelasáhus.
Dán áššis ii ovddiduvvon beavdegirjelasáhus.
Sáhkavuorro- ja replihkkalistu.

Sáhkavuorru.
Replihkka.
1.
Ole Henrik Magga.

2.
Willy Ørnebakk.
Sven-Roald Nystø.
3.
Terje Tretnes.

4.
Olaf Eliassen.

5.
Olaf Eliassen.
Per Edvin Varsi.
6.
Jánoš Trosten.
Per A. Bæhr.
7.
Jánoš Trosten.

8.
Jánoš Trosten.
Egil Olli.


Willy Ørnebakk.
9.
Terje Tretnes.
Per Edvin Varsi.


Terje Tretnes.
10.
Steinar Pedersen.

11.
Ann-Mari Thomassen.
Egil Olli.


Åge Nordkild.


Stig Eriksen.


Terje Tretnes.


Olav Dikkanen.


Jon Erland Balto.


Birger Nymo.


Per Solli.


Ann-Mari Thomassen.
Sámedikki mearrádus maŋŋá jienasteami lea ná:.
Áššit 1-11 sáddejuvvojedje Sámediggeráđđái meannudeapmái.

Ášši meannudeapmi loahpahuvvui skábmamánu 28. beaivvi 2001 dii. 10.20.







Ášši 41/01.
Sámedikki 2002 bušeahtta.
Ášši meannudeapmi álggahuvvui skábmamánu 28. beaivvi 2001 dii. 10.35.
Áššebáhpirat.
Ášši 41/00 Sámedikki 2001 bušeahtta.
Ášši 42/00 Stáhtabušeahtta 2002.
Ášši 19/01 Sámedikki 2001 bušeahtta -- divoduvvon bušeahtta.
Juolludusat sámi ulbmiliidda 2002:s.
Reive beaiváduvvon 02.07.01 Kulturdepartemeantii -- Sámi kulturdoaibmabijuid sirdin Sámediggái.
Reive beaiváduvvon 23.10.01 Riddu Riđđu Festivála -- notáhta bušeahttameannudeapmái -- sámi festiválat.
Evttohusat ja vejolaš mearkkastagat.
Sámediggeráđi árvalus Sámediggái:.
Sámedikki 2002 bušeahtta .

Sisdoallu.
Poasta.
1.
Juolludeamit Sámediggái buohkanassii -- vurdojuvvon.

2.
Sámedikki mihttomearri ja ekonomalaš rámmajuogustus.

3.
Politihkalaš ja hálddahuslaš doaibmagolut.
01, 21.
4.
Ealáhusovddideapmi.
51.
5.
Kultuvra.
52.
6.
Giella.
53.
7.
Biras- og kultursuodjalus.
54.
8.
Eará doarjagat.
55.
9.
Oahpaheapmi.
56.
10.
Riikkaidgaskasaš bargu.
57.
11.
Dearvvasvuođa ja sosiála áigumušat.
59.
12.
Girjerádjo- ja diehtojuohkinbálvalusat.
60.


1.	Juolludeapmi Sámediggái buohkanassii.
Sámediggi čujuha Ráđđehusa jagi 2002 stáhtabušeahttaevttohussii. 2002 juolludeapmi buohkanassii Sámediggái lea ná:.
Tabealla 1.1.




(1000 kr).
Poasta .
Namahus.
2000.
2001.
2002.
+/-.
540.50.
Sámediggi, GGD.
101 234.
106 900.
120 100.
13 200.
206.50.
Sámediggi, GOD.
23 525.
25 954.
25 687.
-267.
856.50.
Sámediggi , MBD.
0.
8 110.
8 113.
3.
326.78.
Sámediggi, KD.
3 520.
3 626.
29 100.
25 474.
1140.50.
Sámediggi, ED.
0.
0.
0.
0.
1429.72.7.
Sámediggi, BD.
0.
1 000.
1 000.
0.
701.21.05.
Sámediggi, SDD*.
0.
0.
5 800.
5 800.

 SUBMI.
128  279.
145 590.
189 800.
44 210.
* Sosiála- ja dearvvasvuođadepartementta juolludeapmi mearriduvvo loahpalaččat ođđajagemánus 2002. .
Dasa lassin Sámediggi hálddaša ruđa, maid eará ruhtadangáldut fievrridit doibmii jagis jahkái. Dát leat einnostuvvi jahkásaš sturrodagat ja galget sierra raporterejuvvot. Ovdamearkan sáhttet leat doarjagat boazodoallošiehtadusaid ja eanadoallošiehtadusaid šiehtadanbealálaččain. Seamma gusto maiddái ruđaide, mat juolluduvvojit prošeavttaide ja eará doaimmaide. Oktasaš dáin lea ahte dát eai bistevaččat fievrriduvvo Sámedikki bušehttii.

Earret dálá juolludemiidfievrriduvvo jagis 2002 kr 7 400 000 Sámediggái sámeálbmotfoanddas. Sámediggi váldá dán sierra áššin maŋŋá go láhkaásahusat ja njuolggadusat leamaš viiddis gulaskuddamis.

Sámediggi lea bidjan moanat mihttomeriid sámediggeplánas, mii lea Sámedikki guhkesáiggi plána. Sámediggeplána lea bušeahttahábmema váldodokomeanta. Dasa lassin Sámediggi bidjá vuođđun oasseplánaid, dieđáhusaid ja mearrádusaid go hábme bušeahta mihttomeriid, strategiijaid ja doaibmabijuid.
Sámedikki bajimuš mihttomearri lea:.
»Kultuvrralaš oktilašvuohta mas leat vuođđun sápmelaččaid árvu ja vuoigatvuođat álbmogin ja eamiálbmogin».
Biras-, dásseárvo- ja diehtojuohkinperspektiiva lea juohke suorgái mearrideaddjin Sámedikki politihka hábmemis ja čađaheamis.
Biras.
Sámedikki politihka vuođđun lea guhkesáigge ealáhus- ja servodatovddideapmi sámi guovlluin, man oktavuođas luondduresurssaid ii ábut geavahit eanet go maid luondu gierdá. Doahpagat biras, luondu ja kultuvra gullet lávga oktii. Nappo leage mearrideaddjin ahte birasperspektiiva ovttaiduvvá buot Sámedikki bargguin ja doaimmain.

Dásseárvu.

Sámedikkis lea dásseárvu deaŧalaš mihttomearrin sámi servodahkii, ja 1999:s Sámediggi mearridii váldomihttomearrin dásseárvodoaibmaplánas: »Sámi nissoniin ja albmáin galget leat seamma vuoigatvuođat, geatnegasvuođat ja vejolašvuođat buot servodatsurggiin.».

Dásseárvu servodagas čatnasa lávga resursajuogustusaide sohkabeliid gaskka ja daid vejolašvuođaide, mat nissoniin ja albmáin lea váikkuhit ja mearridit. Sámediggi juogada fuopmášahtti ollu ruđa bušeahtastis. 2001-2002 bušeahttabarggu oktavuođas álggahuvvui dásseárvoperspektiivva ovttaiduhttinbargu, mii galgá jotkojuvvot ja viiddiduvvot jagis 2002. Váikkuhangaskaoapmegeavaheami ja vejolaš muddendárbbuid ferte veardidit Sámedikki dásseárvomihttomeriin.
Diehtojuohkin.
Sámediggái politihkalaš ja hálddahuslaš orgánan lea deaŧalaš sihkkarastit rabasvuođa, geahččanlobi ja máhtolašvuođa. Dán juksá go ee. geavaha gulahallanperspektiivva olles Sámedikki doaimmas. .

2.	Sámedikki mihttomearri ja ekonomalaš rámmajuogustus.
Sámediggi geavaha dán rámmajuogustusa jagi 2002 váldopoasttain:.
Tabealla 2.1.




(1000 kr).
Poasta.
Namahus.
2000.
2001.
2002.
+/-.
01.
Doaibmagolut pol. jođiheapmi.
7 875.
8 548.
11 060.
2 512.
01.
Doaibmagolut háldd.
38 264.
45 845.
48 268.
2 423.
21.
Sierra doaibmagolut.
2 000.
1 800.
3 412.
1 612.
45.
Stuorát reaidoháhkan.
5 000.
0.
0.
0.
51.
Ealáhusovddideapmi.
22 197.
22 210.
21 630.
-580.
52.
Kultuvra.
17 001.
17 235.
29 496.
12 234.
53.
Sámegiella.
20 456.
19 856.
29 500.
9 644.
54.
Biras- ja kultursuodjalus.
1 000.
1 970.
10 365.
8 395.
55.
Eará doarjagat (pol. bargu).
4 547.
5 762.
4 900.
-862.
56.
Oahpaheapmi.
18 154.
21 064.
20 714.
-350.
57.
Riikkaidgaskasaš ovttasbargu.
0.
1 300.
1 100.
-200.
59.
Dearv. ja sosiálaulbmáluššan.

0.
5 200.
5 200.
60.
Girjebusset.

0.
4 182.
4 182.

SUBMI.
*136 494.
145 590.
189 800.
44 210.
* Jagi 2000 juogastusas váldojedje mieldemaiddái olggobeale ruhtaduvvon prošeavttat, mii čilge manne lea erohus tabealla 1.1 ja 2.1 gaskka jagis 2000.
3.	Poasta 01 Politihkalaš ja hálddahuslaš doaibmagolut.
Poasta 01 Politihkalaš dási doaibmagolut.
Dát poasta gokčá Sámedikki politihkalaš dási doaibmagoluid. Juogustus Sámedikki iešguđet doaimmaid gaskka lea ná:.
Tabealla 3.1.




(1000 kr).
Poasta 01.
Doaibmag. pol. jođiheapmái.
2000.
2001.
2002.
+/-.

Sámediggeráđđi .

2 538.
3 480.
942.

Sámedikki dievasčoahkkin.

3 928.
4 500.
572.

Sámedikki čoahkkinjođihangoddi.

137.
235.
98.

Sámediggejoavkkut.

1 843.
1 443.
-400.

Sámedikki bearráigeahččanlávdegoddi.

102.
102.
0.

Sámedikki doarjjastivra .

0.
600.
600.

Sámedikki giellastivra .

0.
400.
400.

Sámi parlamentáralaš ráđđi.

0.
300.
300.

 SUBMI.
7 875.
8 548.
11 060.
2 512.

Presideantta buhtadus biddjo kr 540 000 jahkái. Lassin boahtá buhtadus2 politihkalaš ráđđeaddái cuoŋománu 1. b. rájes 2002 b.c. 55 ja ovtta ráđđelahttui, gii buhtaduvvo 50 % virggis. Eará áirasiid buhtadus biddjo proseantalohkun presideantta buhtadusas Sámedikki politihkalaš dási njuolggadusaid mearrádusa vuođul.
Politihkalaš dási doaibmabušeahta lassáneami sivvan lea:.
Sámedikki bálká- ja buhtadusdási mudden ášši 20/01 mearrádusa vuođul. Dát gártá su. kr 700 000.
Sámedikki doarjjastivrra ja giellastivrra goluid bušehteren sirdojuvvo poasttas 01 hálddahusa doaibmagolut, gos dat ledje 2001, postii 01 politihkalaš dási doaibma 2002 rájes. Dát gártá kr 1 000 000.
Kr 300 000 biddjo Sámi parlamentáralaš ráđi doaimmaheapmái.

Poasta 01 Hálddahusa doaibmagolut.
Sámedikki hálddahus galgá áimmahuššat guokte rolla. Nuppi dáfus dat galgá leat politihkalaš čállingodderolla ja nuppi dáfus fas galgá áimmahuššat rolla ollašuhtti hálddašanorgánan. Sámedikki hálddahusa doaibmagolut:.
Tabealla 3.2.




(1000 kr).
Poasta 01.
Hálddahusa doaibmagolut .
2000.
2001.
2002.
+/-.

Doaibmagolut.
38 264.
45 845.
48 268.
2 423.

Ráđđehusa bušeahttaevttohusas lea addon bušeahttalassáneapmi
Sámediggái vai sáhttá systemáhtaleabbo bargat boazodoallofágalaš,
museafágalaš, dearvvasvuođa- ja sosiálafágalaš, giellafágalaš ja
báikenammafágalaš áššiiguin.  Boazodoallofágalaš hástalusat.
Stáhta boazodoallopolitihkka lea oassi stáhta sáme- ja
eamiálbmotpolitihkas. Boazodoallu lea guovddáš sámi
ealáhus. Sámedikki boazodoallopolitihka mihttomearri lea váikkuhit
boazodoalu ovdáneami kultuvrralaš, ekonomalaš ja ekologalaš
ceavzilis ealáhussan. Boazodoallošiehtadusain lea Sámedikkis
observatørastáhtus stáhta bealde. Orru leamen jierpmálaš ja
ulbmillaš addit Sámediggái iešheanalis observatørarolla,
sorjjaskeahttá šiehtadallanbeliin. Vai nagodivččii doalahit
Sámedikki boazodoallopolitihka ja boazodoallošiehtadusaid doaimmaid,
ferte Sámediggi nannet hálddahusresurssaidis ovttain virggiin.
Museafágalaš hástalusat.  Áššis 38/00 Sámi museat Norggas --
boahttevaš organiseren ja stivrenvuogádat, Sámediggi árvalii váldit
badjelasas hálddašanovddasvástádusa sámi museain Norggas. Sámediggi
eaktudii dan oktavuođas ahte Sámediggi oažžu resurssaid hálddašit
dán ođđa doaimma. Sámediggái fievrriduvvo dát ovddasvástádus 2002
rájes. Dán ođđa ovddásvástádussuorggi čuovvoleapmái Sámediggi
dárbbaša eanet hálddahusresurssaid.  Sámedikki iežas čielggadeapmi
sámi museaid boahttevaš organiserema ja stivrenvuogádaga birra biddjo
vuođđun sámi museaid oktiiordnenprosessii. Dát oktiiordnenproseassa
álggahuvvo seammás go Sámediggi oažžu ovddasvástádusa sámi museain.
Dearvvasvuođa- ja sosiálafágalaš hástalusat.  Sámediggi lea 1998
čavčča rájes bargan dearvvasvuođa- ja
sosiálaprošeaktaáššiiguin. Prošeaktaáigodat nohká 31.12.2001,
muhto lea guhkiduvvon jagiin 31.12.2002 rádjai. Sosiála- ja
dearvvasvuođadeparttemeantta juolludeamit biddjojit Sámedikki
bušehttii.  Sámi giella ja kulturáddejupmi ii leat doarvái bures
váldojuvvon vuhtii dearvvasvuođa-, sosiála- ja oahppofálaldagaid
hábmemis ja čađaheamis. Nappo leage stuorra hástalus ožžodit
dievaslaš fálaldaga sámi álbmogii. Lea álbmotlaš bargun
bearráigeahččat ahte sápmelaččaide addo heivehuvvon
dearvvasvuođa- ja sosiálafálaldat. Dán ferte sihkkarastit daid
juridihkalaš, morálalaš ja politihkalaš geaskkuid bokte, maid
norgga stáhta lea váldán badjelasas. Nu leage deaŧalaš álggahit ollu
doaimmaid, mat buoridivčče bálvalusaid sámiide. Sámediggi bargá dan
ovdii ahte fálaldat sámiide ii galgga sorját iešguđet gieldda ja
fylkkagieldda, oahppoásahusa ja ovttaskasolbmo vuoruhemiin ja
resurssain. Mihttomearrin lea ahte sámi geahččanguovlu galgá
ovttastahttot otná dearvvasvuođa- ja sosiálabálvalussii. Sierra
ortnegiid árvvoštallat dušše dalle go ii leat vejolaš
ovttastahttit bálvalusa.  Giellafágalaš hástalusat.  Sámediggi lea
moanat jagiid hálddašan sámegiela hálddašanguovllu
guovttegielalašvuođaruđaid gielddaide ja fylkkagielddaide. 2002
rájes Sámediggi hálddaša maiddái árvvoštallaruđaid sámegiela
hálddašanguovllu 6 gildii. Dát buvttiha eanet áššemeannudanbarggu
ossodaga hárvelohkosaš bargiide. Sámediggi háliida lávgadeabbo
čuovvolit, oaivadit ja bagadit daid gielddat, mat ožžot
guovttegielalašvuođaruđaid. Dán lea veadjemeahttun dahkat Sámedikki
giellaossodaga otná resurssaiguin.  Dan sivas evttohuvvo ahte
Sámedikki giellaossodat nannejuvvo ovttain virggiin ja
doaibmaruđaiguin oaivadanbálvalussii guovttegielalašvuođadoarjaga
lassáneami oktavuođas.  Báikenammafágalaš hástalusat.  Sámediggái
váldá badjelasas sámi báikenammabálvalusa 2002 rájes. Dát bálvalus
čatnasa lunddolaččat Sámedikki eará bargguide sámi gielain ja
kulturmuitosuodjalusain. Lassin hálddahuslaš bagadandoaimmaide sámi
báikenamaid oktavuođas galget davvi-, julev- ja lullisámegiela
báikenammakonsuleanttat neavvut ja oaivadit almmolaš orgánaid ja
earáid, geat mearridit mo báikenamaid čállit. Go Sámediggi váldá
badjelasas dán ovddasvástádusa, de dat mielddisbuktá maiddái ahte
hálddahusresurssat ja konsuleantabálvalusaid resurssat
nannejuvvojit. Hálddahuslaččat dát doaimmat biddjojit
giellaossodahkii.  Poasta 21 Sierra doaibmagolut.  Doaimmaheami
oktavuođas Sámediggi dárbbaša sierra doaibmabijuid, mat eai gula
dábálaš hálddahusdoibmii. Dákkár doaibmabijut leat ovdal leamaš
ruhtaduvvon sierra foandasajuštemiiguin kultur-/ealáhusráđi dahje
2001 Doarjjastivrra mearrádusaiguin. Dán lágan sierra doaibmagoluid
ruhtadeapmi čájeha heittogit Sámedikki doaimmaid. Danne árvvoštallo
ávkkálažžan ahte ásahuvvo ođđa poasta sierra doaibmagoluid
várás. Ođđa doaibmabijut juohkásit ná:.

Tabealla 3.3.




(1000 kr).
Poasta.
Namahus.
2000.
2001.
2002.
+/-.
21.1.
Oahpponeavvoráhkadeapmi.
2 000.
1 800.
1 800.
0.
21.2.
Interreg doaibmagolut .
0.
0.
300.
300.
21.3.
Interneahtta/dáhtadiehtojuohkin.
0.
0.
700.
700.
21.4.
Giellagelbbolašvuođa lokten .
0.
0.
500.
500.
21.5.
Politihkalaš álgagat (poásttas 55.2).
0.
0.
62.
62.
21.6.
Dásseárvobálkkašupmi.
-.
-.
50.
50.
 .
SUM.
2 000.
1 800.
3 412.
1 612.

Oahpponeavvoráhkadeapmi.  Sámediggi doalaha sierra doaibmagoluid
oahpponeavvoráhkadeapmái gos lea erenoamáš stuorra dárbu ja váttis
fidnet gelbbolaš máhtolašvuođa. Poasta ruhtada maiddái
oahpponeavvuid kvalitehtasihkkarastima ja oahpponeavvuid ja
oahppofálaldagaid evaluerema ja čielggademiid. Jagi 2002 rámma lea kr
1 800 000.  Guovlluidgaskasaš ovttasbargu -- doaibmagolut.  Sámediggi
bargá árjjalaččat ovttas ruoŧa ja suoma Sámedikkiiguin plánet,
ruhtadit ja čađahit guovlluidgaskasaš ovttasbarggu, man
vuosttažettiin EO ruhtada. Dán oktavuođas leat ruoŧa bealde
ásahuvvon ruoŧa Sámedikki vuollái sierra čállingottedoaimmat. Dát
leat prošeavttat maid EO ja norgga doarjagat norgga Sámedikki bokte
ruhtadit ovttas. Norgga Sámediggi ruhtada muhtun oasi čállingotti
doaibmagoluin prográmmaid hálddašeami oktavuođas. Dáid lea ovdal
gokčan Sámedikki doarjjastivrra foandalohpádusaiguin. Vai dát golut
bohtet oidnosii ja norgga ruhtadanoassi šattašii eanet einnostuvvi,
de sajustuvvojit ruđat ođđa postii 21.2 Interreg
Doaibmagolut. Sajustuvvo kr 300 000 jagi 2002 Interreg-barggu
hálddašeapmái. .  Interneahtta ja diehtojuohkin.  Sámediggi lea 2001
almmuhan sierra interneahttasiiddu. Interneahttasiidu lea hui
deaŧalaš gulahallan- ja diehtojuohkinreaidu Sámediggái. Otná
fálaldat lea uhcimusfálaldat. Danne eaktuduvvoge ahte dát fálaldat
doalahuvvo bahtteáiggis ee. dainna lágiin ahte ollu bálvalusaid addit
njuolgga neahtas. Dát dávista maiddái ráđđehusa e-Norga plánain,
ahte galgá leat elektrovnnalaš hálddašeapmi, mii lea rabas birra
jándora.  Sámediggi áigu dáid bálvalusaid fállat neahtas:.  Gáibádus
čálihuvvot sámi jienastuslohkui.  Jienasteapmi sámediggeválggas.
Čuovvut Sámedikki ráđđádallamiid ja preassakonfereanssaid jiena ja
gova bokte.  Ohcat, várret ja luoikkahit girjjid Sámi
sierrabibliotehkas.  Ohcat ja diŋgot/viežžat Sámedikki čállosiid
(plánaid, čielggademiid jna.).  Ohcat ja diŋgot/viežžat Sámedikki
journálii biddjon dokumenttaid.  Ohcat ja viežžat elektrovnnalaš
oahpponeavvuid oahppneavvodiehtovuođus.  Ohcat ja gávdnat
sámegielsániid, -doahpagiid ja -namahusaid Sámi sátnevuorkkás.  Ohcat
Sámedikki iešguđetlágan doarjagiid ja stipeanddaid.

Dáin bálvalusain leat máŋga, mat gáibidit norgga standárdda
vuolláičállimis. Dát lea ráhkaduvvomin ja lea vuordimis ahte dat
almmuhuvvo ovdal 2002.  Jahkái 2002 Sámediggi vuoruha dáid
doaibmabijuid:.  Ohcat ja gávdnat sámegielsániid, -doahpagiid ja
-namahusaid Sámi sátnevuorkkás.  Ohcat, várret ja luoikkahit girjjid
Sámi sierrabibliotehkas.  Sáddet Sámedikki ráđđádallamiid neahta
bokte - jienain.

Sámi sátnevuorká.  Sámi sátnevuorkká ovttaiduhttin mielddisbuktá
boares diehtovuođu nuppástuhttin ođđa diehtovuođđun
Unicoda-teknologiija vuođul. Dasa lassin ferte ráhkadit ohcan- ja
ovdanbuktinlaktaga diehtovuođa ja Sámedikki neahttasiidduid
gaskka. Adno deatalažžan ahte sátnevuorká šaddá oassin Sámedikki
neahttafálaldagas. Golut dán barggu oktavuođas meroštallojuvvojit
gártat kr 400 000.  Sámi sierrabibliotehka neahtas.  Sámi
sierrabibliotehka berre farggamusat leat olahahtti neahtas, mas lea
ollistuvvon diehtovuođđu ja vejolašvuohta ohcat, várret ja
luoikkahit girjjálašvuođa ja eará gálduid, mat gávdnojit
girjerájus. Dákkár neahttabálvalusat nannešedje girjeráju
riikkaidgaskasaš, sámi girjerádjun ja dagahivčče dan juvssahahttin
buot sápmelaččaide beroškeahttá geografiijas. Golut dán prošeavtta
oktavuođas meroštallojuvvojit gártat kr 200 000.  Sámedikki
ráđđádallamat neahtas.  Neahttasáddagat Sámedikki ráđđádallamiin
veahkehivčče sámi álbmoga buorebut čuovvut sámepolitihkalaš
divaštallama. Dál sáddejuvvojit ráđđádallamat NRK Sámi Radio
digitála sáddagiid bokte. Dađibahábut leat hárvelohkosaš olbmot,
geat ožžot sisa dán kanála, iige dát fálaldat váikkut politihkalaš
diehtojuohkima lassáneami. Golut dán prošeavtta oktavuođas
meroštallojuvvojit gártat kr 100 000.  Sámegiela gealbudeapmi.
Sámediggi háliidivčče nannet Sámedikki bargiid vejolašvuođa váldit
oahpu ja joatkkaoahpu sámegielas. Lea deaŧalaš movttiidahttit
bargiid ovdánit doaibmi guovttegielat mielbargin. Ossodagain ii leat
seamma vejolašvuohta gokčat goluid bálkáhuvvon virgelobiid ja guhkit
áiggi vuoliduvvon bargocuokka oktavuođas. Danne várrejuvvo guovddáš
poasta maid Sámedikki direktøra hálddaša veahkehit ossodagaid, main
leat doaibmanváttisvuođat giellaoahppama goluid geažil.  Sámegiela
gealbudeami rámman lea jahkái 2002 biddjon kr 500 000.  Politihkalaš
álgagat.  Várrejuvvojit ruđat, maid Sámediggeráđđi beassá
hálddašit doaibmabijuide ja politihkalaš álgagiidda, mat muđui eai
gokčojuvvo Sámedikki doarjjaortnegiid bokte. Ortnega rámman biddjo kr
62 000.  Dásseárvobálkkašupmi.  Sámediggeráđđi mearridii áššis
15/01 ásahit dásseárvobálkkašumi. Dán áigumuššii várrejuvvo kr 50
000. Bálkkašupmái ráhkaduvvojit njuolggadusat.


4.	Poasta 51 Ealáhusovddideapmi.
Sámediggi várre dáid váikkuhangaskaomiid sámi ealáhusovddideapmái jagis 2002:	.
Tabealla 4.1.




(1000 kr).
Poasta.
Namahus.
2000.
2001.
2002.
+/-.
51.0.
Sámi ovddidanfoanda.
18 597.
18 680.
18 130.
- 550.
51.2.
Duodjeásahusat ja -org.
3 600.
3 530.
3 500.
-30.
 .
SUBMI.
22 197.
22 210.
21 630.
-580.

Oppalaš mihttomearri, strategiijat ja doaibmabijut .  Sámediggeplánas
lea ealáhusa ja kultuvrra čatnaseapmi garrasit deattuhuvvon. Danne
leage deaŧalaš nannet ja suddjet ealáhusdoaimmaid, mat leat sámi
kultuvrra ja identitehta ávnnaslaš vuođđun. Báikkálaš
ealáhuseallin lea buori muddui sámi kultuvrra ávnnaslaš vuođđu. Lea
deaŧalaš nannet ja ovddidit báikkálaš ealáhusaid geavahettiin
árjjalaš váikkuhangaskaomiid. Váikkuhangaskaomiid geavaheapmi galgá
váikkuhit dan, ahte nissoniidda ja albmáide lea geasuheaddji ássat ja
eallit sámi báikegottis. Váikkuhangaskaomiid geavaheapmi dievaslaš
ealáhuspolitihkas galgá addit vejolašvuođaid sihke
lotnolasealáhusaide, smávvadoaimmaide ja ovttafidnoheivehemiide.
Dárbu lea nannet foandda iežas rolla ovddideaddjin sámi servodagas,
iige nu ahte foanda ovttabeallásaččat gártá lassin eará almmolaš
váikkuhangaskaomiid geavaheamis guovlluguovdasaččat. Dattetge
geahččalit váikkuhangaskaomiid geavaheami bokte álggahit
ovttasbarggu áššáiguoskevaš báikkálaš ja guovlluguovdasaš
ruhtadeaddjiiguin oažžut áigálii nannoset ja viidáset bálddalastima
vai juksat oktasaš mihttomeriid ja sáhttit álggahit doaibmabijuid
guovlluguovdasaš ealáhusovddideamis. Sierra prográmmabargu
Sámedikkis, mas lea hálddahuslaš ja ekonomalaš ovttasbargu
guovlluguovdasaš ovddidanprográmmaid oktavuođas, duddjo oktasaš
vuođu dákkár ulbmillaš bargui.  Bajimuš mihttomearri lea nana ja
ealli servodagat dássidis ássamiin ja buotbeallálaš ealáhus- ja
servodateallimiin.  Sámi ovddidanfoanda.  Dain ruđain, maid Sámi
ovddidanfoanda beassá hálddašit, leat dušše dat ruđat, maid
Sámediggi ieš juohkáš, mat berrejit oidnot njuolgga. Iešguđet
ealáhusšiehtadusaid vejolaš fievrrideamit dollojit olggobealde. Dát
ruđat bohtet lassin ja raporterejuvvojit juolludanásahusaide
sierra. Eaige dát ruđat leat bistevaš juolludeamit ja dat leat
maŋimuš jagiid leamaš jahkásaš vuođđoealáhusšiehtadallamiid
boađus. Kultur- ja ealáhusossodat čuovvola ášši ovddasvástideaddji
šieahtadusbeliid ektui vai sihkkarasto ahte Sámediggi beassá daid
hálddašit. Šiehtadusruđat geavahuvvojit sierra daid eavttuid
vuođul, maid juolludeaddjit bidjet.  Sámi ovddidanfoandda rámma
buohkanassii iešguđet surggiin 2002:.  Tabealla 4.2.




(1000 kr).
Poasta 51.0.
Sámi ovddidanfoanda.
2000.
2001.
2002.
+/-.

Guolástus.
3 128.
3 750.
3 640.
- 110.

Eanadoallu.
1 495.
3 250.
3 140.
- 110.

Duodji.
791.
2 380.
2 270.
- 110.

Lotnolasealáhusat *.
3 083.
4 750.
4 640.
- 110.

Eará ealáhusat.
10 100.
4 550.
4 440.
- 110.
 .
SUBMI.
18 597.
18 680.
18 130.
- 550.

* Dasa lassin hálddašuvvo oassi 4 000 000 kruvdnosaš sirdimiin ealáhusšiehtadusain lotnolasealáhusaide. .

Maŋimuš guovtti jagis lea foandaruhtaohcamušaid lohku lassánan
mearkkašahtti ealáhusprošeavttaide buot surggiin. Hálddašanrámma
fas lea njiedjan maŋimuš jagiid vaikko doaibmaguovlu lea
viiddiduvvon ja eanet kultur- ja ealáhussuorggit leat boahtán
doarjjaortnegiid vuollái. 1999:s Sámediggi juolludii kr. 20 100 000
Sámi ovddidanfondii. 2001:s lei rámma vuoliduvvon kr 18 130 000
rádjai. Rámma lea menddo gárži dasa ahte sáhttit duhtadit dohkálaš
ruhtadanrolla ja gokčat ealáhuseallima dárbbu. Iige Sámediggi sáhte
čađahit mearrádusaid go bušeahttarámmat eai leat doarvái
stuorrát. Leamaš dárbu vuolidit foandda ruhtadanoasi buot surggiin,
mii lea uhcidan foandda rolla ealáhusovddideame lágideaddjin sámi
servodagas. Rámmaid vuolideapmi lea dagahan ahte foandaruđat leat
geavahuvvon jo borgemánus/čakčamánus. .  Eai leat juolluduvvon
ruđat Interreg-prošeavttaide jagis 2001. Interreg III prográmma
álggahuvvo jagi 2001 loahpageahčen. Sámediggi berre várret oppalaš
bajimuš rámma Interreg-prošeavttaid juolludemiide (verd. poasttain
57.1). Ruđat várrejuvvojit guovlluguovdasaš prošeavttaide norgga
gollooassin (vrd. Kap. 10).  Ealáhuseallima ovddideami
váikkuhangaskaoamit berrejit leat nu máškidat go vejolaš ja
dynámalaččat vai sáhttá dustet ealehuseallima dárbbuid ja
hástalusaid vaikke goas. Dat vuohki ahte dievasčoahkkimis
juolluduvvojit ja merkejuvvojit ruđat juohke suorgái, ii várra leat
sávahahtti máškit dustet ruhtadandárbbuid boaittobeale
guovlluin. Danne ferte sámedikki doarjjastivra oažžut fámu
hálddašit stuorát proseantaoasi iešguđet vuoruhansurggiid
juolludemiin.  Sámedikkis leat dát mihttomearit, strategiijat ja
doaibmabijut iešguđet ealáhussurggiin jagis 2002:.  Guolástus.
Mihttomearri.  Váldomihttomearri lea gáhttet ja ovddidit guolásteami
vuođđoealáhussan dainna lágiin ahte huksejuvvojit dárbbašlaš
gádde- ja vuostáiváldinrusttegat, bivdofanasveahka, biebmanrusttegat,
hálddašanortnegat ja báikkálaččat heivehuvvon muddenvuogádagat.

Strategiija.
Sámedikki guolástuspolitihkka lea gáhttet riddoguovlluid guolásteami riddo- ja vuotnaguovlluid ássama ja barggaheami ávnnaslaš vuođđun. Guolástuspolitihkalaš avádagat galget ásahuvvot geahččaladdat  báikkálaččat heivehuvvon hálddašanortnegiid. Sámediggi áigu váikkuhit dan, ahte lagašvuođa- ja sorjjasvuođaprinsihppa ásahuvvo mearraresurssaid hálddašeamis ja ávkkuheamis. .

Doaibmabijut.
Árjjalaš váikkuhangaskomiid geavaheapmi ovddidit ja ođasmahttit báikkálaččat heivehuvvon bivdofanasveaga.
Ásahit ja ođasmahttit báikkálaš gádde- ja vuostáiváldinrusttegiid foandda geográfalaš doaibmaguovllu iešguđet gielddain.
Doarjut iešguđet šlájaid birasáddjái biebmanealáhusaid viidáset ovddideami. .
Ovddidit ja geahččaladdat báikkálaš hálddašanmodealla válljejuvvon vuonain.

Doaibmabijuid rámma buohkanassii lea kr 3 640 000.  Eanadoallu.
Mihttomearri.  Sámi ássanguovlluid eanadoalu mihttomearri lea doalahit
eanadoalu bargiid oasi sullii seamma doallostruktuvrrain go
dál. Ođasmahttojuvvon eanadoalloplána bajimuš mihttomearri leat
dássidis bargoveahka, iežas buktagiid viidáset ráhkadahttin, buoremus
buvttadeapmi luonddu ovdduid vuođul, sámi kultuvrra áimmahuššan
vuođđoealáhusain ja buktagiid eatnatvuođa eanedeapmi.  Strategiija.
Deaŧalaš lea hukset ja doalahit sihke oktafidnodoaluid ja
lotnolasealáhusaid. Guovlluguovdasaš jurddašeapmi našuvnnalaš
eanadoallopolitihkas ja dan rievdadeapmi sámi ássanguovlluin
sihkkarasttášii ceavzilis eanadoalu. Otná našuvnnalaš
eanadoallopolitihkka oidá stuorra doaluid lotnolasealáhusaid ja uhcit
doaluid ovddabealde. Nappo leage sámi guovlluid eanadoallu
gilvvohallanhearki. Danne leage rivttes strategiija rievdadit
buvttadandoarjaga buvttadansorjjaskeahtes doarjjan. Dákkár doarjagat
uhcidivčče badjelmearebuvttadeami seammás go dat váikkuhivčče
doalahit ássama ja barggaheami. .  Lagaš ovttasbargu
eanadoalloeiseválddiiguin lea dárbbašlas vai sáhttá doalahit
ceavzilis eanadoalu ja addit nissoniidda ja albmáide seamma
vejolašvuođaid doaibmat árjjalaččat. Sámedikki mielas lea
lunddolaš ahte diggi geavahuvvo árrat áššiin ja plánabargguin, mat
leat deaŧalaččat sámi eanadollui. Dát lea erenoamáš deaŧalaš
eanadoallošiehtadallamiin.  Doaibmabijut.  Maŋimuš
eanadoallošiehtadusa oktavuođas várrejuvvojedje ruđat eanadoallo
árvobuvttadanprográmma čađaheapmái. SND-vuogádat galgá hálddašit
prográmma guovlluguovdasaččat. Sámediggái lea strategalaččat
deaŧalaš oassálastit árjjalaččat strukturerejuvvon ovttasbarggus
dán prográmma rámma siskkabealde. .  Sámediggi áigu vuoruhit dáid
doaibmabijuid:.  Ovddidit ja revitaliseret árbevirolaš
lotnolasealáhusaid.  Márkanguvllot- og kvalitehtabuktagat sámi
eanadoalus sámi kultuvrra ja árbevieruid vuođul.  Buret gánniheapmi
vuoliduvvon goluid geažil.  Gealbudeapmi, fierpmádathuksen ja
FoU-doaimmat.  Meahcceresurssaid ávkkuheapmi.

Lea maid dárbu rievdadit Sámedikki váikkuhangaskaoapmegeavaheami
eanandoalu ektui nu ahte doarjja mašiinnaide ja reaidduide ii
vuoruhuvvo ovddabeallai eará ovttasbargodoaimmaid eandoalus. Eanadoalu
doaibmavisttiid ferte ain vuoruhit go lea sáhka viiddideamis ja
stuorra huksenrievdadusain. Stuorát huksenprográmma ođasmahttit
visttiid dárbbašuvvo vai sihkkarastá sámi guovlluide áigáiheivvolaš
visttiid.  Doaibmabijuid rámma buohkanassii lea kr 3 140 000.
Boazodoallu.  Sámi boazodoallu sihke ealáhussan, eallinláhkin ja
kulturguoddin dagaha ealáhusa hui deaŧalažžan sámepolitihkalaš
oktavuođas.  Boazodoallu lea rievdan sakka maŋimuš
logijagiid. Hedjonan guohtumat ja eará dilit nugo lassánan
boraspiremáddodat, asttoáiggedoaimmat, mohtorjohtalus ja
luondduduohtadeamit leat dagahan ealáhusa váttis dillái heajos
lassiváikkuhusaiguin.  Mihttomearri.  Sámediggi galgá bargat daid
mihttomeriiguin, mat leat hámuhuvvon áššis 18/01 Sámedikki
boazodoallopolitihkka. Sámedikki bajimuš mihttomearri lea
sihkkarastit ekologalaččat, ekonomalaččat ja kultuvrralaččat
ceavzilis sámi boazodoalu, nu ahte dát erenoamáš ealáhus eallinláhkin
ja kulturguoddin sihkkarasto, ovddiduvvo ja nannejuvvo. Vai juksá
mihttomeari, de ferte boazodoalu eanasuodjalusa nannet,
boraspirevahágiid uhcidit ja ekonomiija buoridit. Dasa lassin ferte
láhčit vejolašvuođa nissoniidda ja nuoraide sáhttit árjjalaččat
doaibmat ealáhusas. .  Strategiija.  Sámediggi áigu:.  bargat dan
ovdii ahte boazodoalu ekonomiija nannejuvvo.  váikkuhit ahte
ekologalaš vuođđu nannejuvvo ja suodjaluvvo.  bearráigeahččat
ahte kulturbealli boahtá čielgasit ovdan boazodoallopolitihkas.
váikkuhit ahte buot áššáiguoskevaš lágat árvvoštallojuvvojit vai
sáhttá dáhkidit ahte boazodoalu erenoamáš riektevuođđu nannejuvvo
ja čielgasit áiddostahttojuvvo ja ovttastahttojuvvo
láhkamearrádusaide.  ain bargat dan ovdii ahte boazodoalu
guohtuneatnamat suodjaluvvojit buorebut.  dárkilit gozihit lágavuođul
boazolohkoheiveheami.  árjjalaččat searvat árvobuvttadeami
eanedanbargui boazodoalus.  bargat dan ovdii ahte dálá
láhkamearrádusat, hálddašanvuogádat ja šiehtadusat dievaslaččat
árvvoštallojuvvojit dainna ulbmiliin ahte nannet nissoniid ja nuoraid
rolla boazodoallin ja kulturguoddin.

Sámediggi oaivvilda ahte boazodoalu ferte nannet šiehtadanbeallin boazodoallošiehtadusvuogádagas .

Doaibmabijut.
Vai sáhttá čađahit Sámedikki boazodoallopolitihka, de dárbbašuvvo bistevaš virgi bargat dáid áššiiguin. Sámedikkis eai leat doarjjaortnegat njuolga boazodoalu várás ealáhussan. Váikkuhangaskaoamit leat geavahuvvon boazodoalu oalgedoaimmaide ja eará doaimmaide, mat ovttastuvvojit boazodoaluin. Dát čuovvu daid áigumušaid, maid boazodoallošiehtadusa váikkuhangaskaoapmegeavaheapmi eaktuda. Juolluduvvon šiehtadusruđaid rámma leamaš maŋimuš jagiid kr 2 000 000. Jahkásaččat raporterejuvvo ruhtageavaheapmi Boazodoallohálddahussii. Ruhtajuogadeami vuođđun biddjojit dat eavttut, mat bohtet ovdan šiehtadusruđaid juolludeamis. Dát juolludeamit eai leat bistevaččat.
Maŋimuš boazodoallošiehtadus lea maid almmuhan sierra árvobuvttadanprográmma ealáhusa várás. Dán prográmma galgá Romssa SND-vuogádat hálddašit. Sámediggi lea ovddastuvvon nammaduvvon stivrenjoavkkus. Sámedikkis leat iežas ruđat boazodoallošiehtadusruđaid olis, ja árvobuvttadanprográmma oassálastima oktavuođas leamaš Sámedikkis ollu doaimmat ovddidit gánnáhahtti lotnolasealáhusaid olbmuide, geain lea boazodoallu váldoealáhussan.  .
Duodji.
Mihttomearri.
Sámediggi áigu láhčit vejolašvuođaid duoji ovdáneapmái ealáhussan, mii gánniha buorebut ja mas iežas buvttaduvvon gálvvuin lea buoret johtu. Dákkár ovdáneami eaktun lea garrasit čalmmustahttit gealbudeami, oaivadeami, buvttaovddideami, márkanastima ja vuodima. Duodji galgá šaddat ealaskas ealáhussan, mas lea kultuvrralaš, fágalaš ja servodatlaš ceavzinnákca.

Strategiija.
Sámediggi galgá ovddidit govddit ja buorebut strukturerejuvvon fierpmádaga ja ovttasbarggu buvttadeaddjiid, organisašuvnnaid, oahppoásahusaid ja márkanastinorgánaid gaskka.

Doaibmabijut.
Sámediggi lea mearridan ovddidanprográmma duodjái, mas iešguđet bealit bovdejuvvojit searvat prográmma ruhtadeapmái. Váldi, čađahanlágideapmi, áigerámma ja ruhtadeapmi ferte čilgejuvvot. Vuoruhuvvon bargoviidodagat leat: .
Ealáhusa rámmaeavttuid čielggadeapmi.
Gealbudeapmi.
Vuovdin- ja márkanastin.
Vuođđoávnnasskáhppon.
Ásahit buvttadeaddjifierpmádagaid ja ovttasbargoortnegiid.

Prográmma 2002 ekonomalaš rámma lea buohkanassii kr 3 700 000, mas
Sámi ovddidanfoandda oassi lea biddjon kr 1 000 000.  Dasa lassin
jotkojuvvo ortnet oktagaslaš doarjagiiguin árjjalaš duojáriidda.
Ortnegii gullá investerendoarjja lanjaide ja buvttadanbiergasiidda, ja
maiddái álggahanstipeanda.  Rámma duodjái lea buohkanassii kr 2 270
000.  Lotnolasealáhusat.  Mihttomearri.  Mihttomearrin lea
sihkkarastit dienasvuođu sidjiide, geat ellet
lotnolasealáhusain. Lotnolasealáhusaid rámmaeavttuid ferte
sihkkarastit buot vuođđoealáhusain dainna lágiin ahte eiseválddit
láhčet dasa vejolašvuođa. Ferte jeavddalaččat árvvoštallat
devdojuvvojit go doarjjaortnegat ja juksá go ortnet vuoruhanjoavkku.
Nubbi mihttomearri lea ovddidit ođđa ovttastumiid lassin
vuođđoealáhusaide. Dát buoridivččii nissoniid vejolašvuođaid
ávkkástallat ortnegiin. Struktuvrarievdadusat stáhta
buvttadanváidudeaddji doaibmabijuid geažil leat čađahuvvon máŋgga
ealáhusas. Sáhtášii doalahit barggaheami iešguđet ealáhusain go
bijašii árjja buvttadit márkanguvllot kvalitehtagálvvuid. Go sámi
guovlluin eai leat doarvái resurssat, de dávjá ii gánnit dušše
ovttain fidnuin eallit. Dasa lassin leat olggobeale rámmat, nugo
ráddjejumit resursageavaheamis, eriid mudden, šiehtadusaid
buvttadandoarjjadássi ja váttisvuođat juksat rivttes márkaniid, mat
dahket váttisin eallit dušše ovttain fidnuin sáme
báikegottiin. Ovttastahtton doalut leat sámi báikegottin leamaš
dábáleabbo go eará báikegottiin.  Árvobuvttadeapmi stuorušii jus
anášii buoret ávkki ávdnasiin. Mihttomearrin lea maiddái buoridit
gánnáheami vuođđoealáhusain dainna lágiin ahte daid ovddidit
resursavuođđun mátkeealáhusaid oktavuođas.  Strategiija.  Dárbu lea
vuoruhit ovddidandoaibmabijuid passiivva doallodoarjjaortnegiid
ovddabeallái vai sihkkarastá boahtteáiggi lotnolasdoaimmaid. Nannoset
gealbudeapmi ja fierpmádathuksen movttiidahttášii lotnolasdoalliid
árvvoštallat márkanguvllot buvttadeami. Dát lea erenoamáš deaŧalaš
duojis, mas vuovdin ja márkanastin lea deaŧalaš vuoruhansuorggit.
Vai sáivaguolástus ovdánivččii positivvalaččat ealáhussan, de
ferte árjjalaččat ulbmáluššat náláštuhttima ja organiseret
sáivaguolástusa.  Doaibmabijut.  Ferte árvvoštallat
lotnolasealáhusaid doaibmadoarjagiid bohtosiid.  Árvvoštallat
doaibmadoarjagiid rievdadeami nu ahte čavgadeabbot vuoruha
ovddidandoaibmabijuid lotnolasealáhusain.  Vuoruhit dihtomárkaniid
várás kvalitehtabuktagiid, mat ráhkaduvvojit eanadoallo-, boazodoallo-
ja guolástusávdnasiin.  Váikkuhit náláštuhttima vissis
guollejávrriin.  Fitnodatovddidandoaibmabijut sáivaguliid
vuostáiváldinrusttegiidda.

Čakčamánu geigii NIBR, Álaheadju, lotnolasealáhusaid doarjjaortnegiid árvvoštallama. Gávdnosat ja bohtosat, mat rapporttas biddjojedje ovdan, ja raportta politihkalaš gieđahallan Sámedikkis, mearridit mo doarjjaortnegiid hálddašeapmi boahtteáiggis šaddá. Ođđa njuolggadusat maid šaddet vuođđun dasa, mo Sámediggi lágida ortnega 2002 rájes. 2002 geavaheapmi lei oktan ealáhusšiehtadusruđaiguin su. kr 6 000 000 doaibmadoarjjan. Submi vurdo sturrut jagiin 2001 ja 2002 jus otná njuolggadusat doalahuvvojit. Doaibmadoarjja lea doarjja, maid ohcciin lea vuoigatvuohta oažžut almmá dárboiskkadeami haga. Jus ortnega goluid galgá sáhttit vuolidit, de ferte Sámedikki dievasčoahkkin rievdadit njuolggadusaid. Olles rámma lea buohkanassii kr 4 640 000, earret ealáhusšiehtadusruđa.
Eará ealáhusat.
Mihttomearri.
Sámediggi galgá bargat ovddidit nannoset ja máŋggabealat ealáhuseallima báikegottiin go barggaheapmi vuođđoealáhusain ja almmolašsuorggis lea njiedjan, ja maiddái veahkehit hukset dárbbašlaš servodatlaš bálvalusaid sámi báikegottiin. .

Strategiija.
Ferte ožžodit dohkálaš rámmaeavttuid vai sáhttá ovddidit nana, buotbeallásaš ja dynámalaš fitnodatbirrasaiid, gos gelbbolašvuohta, hutkka, buvttaovddideapmi ja náláštuhttin leat gilvonávccalaš bođufitnodagaid guovddáš fáttát. Ferte movttiidahttit fitnodagaid geavahit dan gelbbolašvuođa, mii nissoniin lea. Guhkit áiggi vuollái dát nannešii ealáhuseallima.
Sohkabealperspektiiva lea deaŧalaš jus galgá ožžodit dássidis ovdáneami sámis báikegottiin. Bálvalusealáhusain lea stuorámus oassi nissoniin barggus. Danne ferte fuolahit buoret oaivadeami ja čuovvoleami ja movttidahttit bargosajiid ásaheami nissoniid ja nuoraid várás.
Buvttadanbargosajiid lea deaŧalaš ásahit vai nanne vuođđoealáhusbuktagiid hutkaga ja náláštuhttima. Ávnnasbuvttadeami náláštuhttin nannešii ássama.
Erenoamáš sámi mátkkoštanfálaldat lea dušše muhtun muddui huksejuvvon. Sámi turistaealáhusa dovdomearkan leat smávva doaimmat, mat uhcán barget ovttas. Dás lea stuorra ovdánanvejolašvuohta. Deaŧalaš rávnnjáldat turistamárkanis lea vásáhusturisma. Dás sáhttá sámi operatevrrain leat gilvoovdu eaktivuođain ja erenoamáš gelbbolašvuođain. Deaŧalaš hástalus lea ásahit fierpmádaga sierranas mátkeealáhusoperatevrraid gaskka oktasaš márkanastima ja fálaldatvuovdima bokte. Doaibmabijuid vuođđun leat Sámedikki mearrádusa čanastusat áššis 29/00 Sámedikki mátkeealáhuspolitihkka.
Doaibmabijut.
Vuoruhit ovddidandoaibmabijuid náláštuhttinfitnodagain ja sihkkarastit bálvalusfálaldagaid smávit sámi báikegottiin.
Álggahit ealáhusovddidanprošeavttaid nissonlaš álggaheaddjiid várás.
Searvat ruhtadit ja hálddašit álggahanprográmmaid, mat leat erenoamážit nuoraid várás.
Vuoruhit hutkkálaš doaibmabijuid dáláš fitnodagain.
Hukset guovlluguovdasaš ealáhusjoavkkuid surggiin/ealáhusain, mat dárbbašit buorebut ovttasbargat.

Rámma buohkanassii lea 4 440 000.
Duodjeásahusat ja organisašuvnnat.
Sámediggi áigu várret ruđaid duodjeorganisašuvnnaide ja --ásahusaide. Organisašuvnnaid doarjjaortnegiid (poasta 51.2 ja poasta 51.3) juolludeapmi jahkái 2001 lea kr 3 530 000. 2002 njuolgga doaibmadoarjaga juohká dievasčoahkkin dáid ásahusaide:.
Tabealla 4.3.




(1000 kr).
Poasta 51.2.
Duodjeásahusat ja organisašuvnnat.
2000.
2001.
2002.
+/-.

Duodjeinstituhtta.
1 800.
1 800.
1 800.
0.

Kárášjoga Duodje Gávpi.
63.
100.
100.
0.

Manndalen Husflidslag.
63.
100.
100.
0.

Unjárgga Sámiid Duodje.
63.
100.
100.
0.

Duodjeoahpahuskantuvra --nuorta.
150.
150.
150.
0.

Duodje- ja hábmenfágaid oahpahuskantuvra.
63.
100.
100.
0.

Duojáriid Dállu.
0.
200.
200.
0.

Duojáriid Ealáhus Searvi (poasttas 51.3).
-.
-.
250.
250.

Sámiid Duodji OS (poasttas 51.3).
         500 .
980.
700.
-280.
 .
SUBMI.
3 002.
3 530.
3 500.
-30.

Poastta 51.2 jugii Sámedikki  dievasčoahkkin njuolgga 2001:s. Dasa lassin oaččui Duojáriid Ealáhus Searvi  kr 250 000 doaibmadoarjaga poasttas 51.1 Sámi ovddidanfaonda. 2002 supmit juogaduvvojit  dievasčoahkkima 2001 juogadeami vuođul. Riikkaorganisašuvdna Sámiid Duodji OS ja beroštusorganisašuvdna Duojáriid Ealáhus Searvi gullet dán postii 2002 rájes ja Sámedikki dievasčoahkkin juohká doaibmadoarjaga njuolgga.
Oasit njuolggadusain leat loahpahuvvon ja odne lea dušše Sámiid Duodji, mii deavdá poastta 51.3 doarjjaeavttuid. Ulbmillaččamusat livččii ahte Sámiid Duodjái juolluda dievasčoahkkin njuolgga seamma láhkai go eará organisašuvnnaidege. De sáhtášii olles doarjjaortnega poastta 51.2 duodjeásahusat ja poastta 51.3 duodjeorganisašuvnnat bidjat oktan poastan (poasta 51.2). Danne evttohuvvo ahte ovddeš poastta 51.3 doarjjanjuolggadusat duodjeorganisašuvnnaide loahpahuvvojit.
Sámediggeráđđi mearrida juolludaneavttuid lagabui.
Oppalaš ealáhusovddideapmi ja prográmmabargu.
Mihttomearri.
Lassin váikkuhangaskaomiid hálddašeapmái galgá Sámediggi maiddái doaibmat ealáhusáššiid fágapolitihkalaš orgánan. Dát mielddisbuktá bidjat eavttuid sámi ealáhusovddideapmái ja váikkuhit ahte almmolaš váikkuhangaskaoapmegeavaheapmi oktiiordnejuvvo buorebut. Mihttomearrin nappo leage sihke riikkaidgaskasaččat ja guovlluguovdasaččat searvat iešguđet orgánaide, mat barget guovlluid barggahan- ja ealásusovddideami nannemiin. Ovttasdoaimmas eará almmolaš váikkuheaddjjiiguin ferte Sámediggi ráddjet ja čielggadit iežas váikkuhangaskaoapmegeavaheami eará aktevrraid ektui. .
Strategiija.
Sámediggi lea suokkardahttán sámi guovlluid ealáhuseallima. Suokkardeami loahppajurdda lea ahte ferte árvvoštallat kulturguoskevaš heivehemiid, maid juohkehaš deattasta ealáhusdoaimmastis. .
Doaibmabijut.
Searvat sierranas ealáhusovddidanforaide nugo guovlosaš ovddidanprográmmaide fylkkain.
Čuovvolit Sámi riddo- ja vuotnaguovlluid doaibmaplána.
Searvat rájáid rastá ovttasbargui Interreg III sámi oasseprográmmaid oktavuođas .
Buktit gulaskuddancealkámušaid ealáhuspolitihkalaš áššiin.
Oassálastit diehtojuohkinčoahkkimiin ja ealáhuspolitihkalaš seminárain.
Čuovvolit Lullisámi doaibmaplána.


5	Poasta 52 Kultuvra.

Sámediggi bidjá čuovvovaš váikkuhangaskaomiid juogadeapmái sámi kulturbargguide jagis 2002:		.
Tabealla 5.1.




(1000 kr).
Poasta.
Namahus.
2000.
2001.
2002.
+/-.
52.1.
Sámi kulturfoanda.
9 475.
9 475.
9 000.
- 475.
52.2.
Doarjja sámi lágádusdoaimmaide.
1 500.
1 490.
1 520.
30.
52.3.
Doarjja sámi kulturviesuide *.
4 443.
3 998.
4 228.
230.
52.4.
Doarjja sámi kulturorganisašuvnnaide.
1 583.
1 072.
1 093.
21.
52.5.
Festiváladoarjja.
0.
700.
1 128.
428.
52.6.
Sámi valáštallan.
0.
500.
500.
0.
52.8.
Beaivváš Sámi Teáhter Ođas.
-.
-.
10 744.
10 744.
52.9.
Dáiddárstipeanddat Ođas.
-.
-.
1 300.
1 300.
 .
SUBMI.
17 001.
17 235.
29 469.
12 234.
* Oktan kr 100 000 sturrosaš čájáhusbuhtadusain Sámi Dáiddaguovddážii, Kárášjogas.
Sámi kulturfoanda.
Doarjjaortnegis leat sierra doarjjajuolludannjuolggadusat. Sámedikki doarjjastivra hálddaša ortnega. Ođđa bušeahttastruktuvrra oktavuođas Sámi kulturfoanda lea juhkkojuvvon doaibmabidjosurggiide, maidda Sámediggi juolluda njuolgga. Sámi kulturfoandda 2002 rámma buohkanassii lea kr 9 000 000, mii juogaduvvo doaibmabidjosurggiide (vrd. tabeallain 5.2).
Mihttomearri.
Sámi kultuvra lea lávga čadnon vuođđoealáhusaide, lundui, gillii, árbevieruide ja historjái ovttasdoaibmama, sosialiserema ja identitehta bokte. Danne ferte oppalašgova vuođul várjalit ja ovddidit sámekultuvrra ja bidjat servodaga ja ovttaskasolbmo guovddážii. Sámediggái lea deaŧalaš oktiiordnet kulturárjja, láhčit dili ovttaárvosaš fálaldagaide ja doaimmaide iešguđet guovlluid joavkkuid dárbbuid vuođul. Almmolaš doarjja girjjálašvuhtii, musihkkii, filbmii ja teáhterii bijaha johtui guovddáš doaimmaid, mat fas váikkuhit eará kulturfálaldagaid. Lea maid deaŧalaš bidjat rámmaeavttuid sámi kulturbargui, maid ovttaskas olbmot doaimmahit. Sámediggi galgá kulturpolitihkas hukset kultuvrralaš čatnasemiid ja iežas árbevieruid ala, nugo dat boahtá ovdan sámi servodagas.
Deaŧalaš ja vuođđudeaddji bargun Sámediggái lea váikkuhit láhčit buriid bajásšaddaneavttuid sámi mánáide ja nuoraide. Dakkár bajásšaddamii láhččojuvvo dilli, mii ovddida mánáid ja nuoraid sámi identitehta. Sámediggi maid berošta das, ahte ovttadássásašvuođabargu álggahuvvo jo mánáid bajásšattadettiin nu ahte mánát ohppet ahte nieiddat ja gánddat leat ovttaárvosaččat ja ovttadássásaččat. Dása gáibiduvvo viiddis ja máŋggabeallásaš ulbmáluššan máŋgga suorggis, ulbmáluššan, mii fátmmasat ollu aktevrraid. Sámedikki vuođđojurdda lea ahte doaibmabijuid mánáid ja nuoraid várás ferte heivehit sámi servodahkii ja dan dárbbuide.
Strategiija.
Sámediggi galgá bargat ovddidit sámi girjjálašvuođa, mii lea erenoamažit jurddašuvvon mánáide ja nuoraide.
Sámediggi galgá váikkuhit stipeandaortnegiid ásaheami, mat movttiidahttet/ožžodit sámi mánáid ja nuoraid čállit sámegillii.
Sámediggi galgá joatkit árjja mánáid ja nuoraid guovdu sámi mánáid- ja nuoraidplána vuođul.
Sámediggi áigu bargat dan ovdii ahte dálá sámegielat áigečállagat mánáid ja nuoraid várás ožžot bistevaš doarjjaortnega.
Sámediggi áigu bargat dan ovdii ahte dálá áigečállagat bearráigeahččat guktui sohkabeliid beroštumiid ja áigu erenoamážit bargat dan ovdii ahte Gába, mii lea vearditmeahttun bláđđi nissoniid várás, oažžu bistevaš doarjjaortnega.
Doarjut sámi astoáiggástalli teáhterbarggu.
Joatkit dáiddaoastinortnega.
Sámedikki nuoraidkonfereansa lágiduvvo.
Sámediggi áigu ožžodit oktasaš sámi musihkkagaskkustanarena.
Bargat dan ovdii ahte sámi musihka/luđiid arkiivabáttit čohkkejuvvojit ja almmuhuvvojit.

Doaibmabijut .
Čuovvovaš rámma várrejuvvo juohke kultursuorgái:.
Tabealla 5.2.




(1000 kr).
Poasta 52.1.
Sámi kulturfoanda.
2000.
2001.
2002.
+/-.

Girjjálašvuohta.
2 100.
2 100.
2 000.
- 100.

Musihkka.
1 000.
1 000.
1 000.
0.

Govvadáidda/duodji.
1 000.
1 000.
875.
- 125.

Teáhterdoaimmat.
400.
400.
400.
0.

Mánáid bajásšaddaneavttut.
2 475.
2 475.
2 475.
0.

Eará doaibmabijut.
2 500.
2 500.
2 250.
- 250.
 .
SUBMI.
9 475.
9 475.
9 000.
- 475.

Sámi lágádusdoarjja.
Mihttomearri.
Galget almmuvuvvot nu ollu sámi girjjit go vejolaš ja nu buriin kvalitehtain go vejolaš, vai nannešii sámegielgeavaheami ja ovddidivččii giela, kultuvrra ja identitehta. Sámediggi áigu bargat jorgalahttit eanet fágagirjjálašvuođa sámegillii. Sámedikki mielas lea dárbu hukset dássidis lágádussuorggi sámi guovlluin vai leat orgánat, maid mihttomearri lea almmuhit girjjiid sámegillii ja vai šaddá vuođđu sámi kultuvrralaš infrastruktuvrii sámi guovlluin go leat čállit, geat geavahit sámegiela, ja go gávdnojit sámegielat buvttadeaddjit.
Sámediggi háliida erenoamážit čujuhit man deaŧalaš dat lea ahte lágádusat, mat ožžot sámi lágádusdoarjaga, almmuhit sámi oahppogirjjiid.
Strategiija.
Ferte oččodit bevttoleamos resursageavaheami dainna lágiin ahte maksimere buvttadeami resursarámmaid siskkabealde ja ahte eaneda sámi girjjiid geavaheami.
Sámi girjebuvttadeapmi árvvoštallojuvvo dievaslaččat.

Doaibmabijut .
Tabealla 5.3.




(1000 kr).
Poasta 52.2.
Lágádusdoarjagat.
2000.
2001.
2002.
+/-.

Lágádusdoarjagat.
1 500.
1 490.
1 520.
30.

Sámediggi joatká doaibmadoarjjaortnega lágádusaide, maid Sámedikki doarjjastivra hálddaša. Sámi lágádusaid árvvoštallama oktavuođas reviderejuvvo doaibmaortnet. .
Kr 1 520 000 várrejuvvo 2002 rámman sámi lágádusaide.
Kulturviesut.
Doarjjaortnet ii muddejuvvo sierra njuolggadusaiguin. .
Mihttomearri.
Sámedikki mihttomearri lea ahte buot almmolaš eiseválddit váldet ovddasvástádusa sámi kulrdoaibmamis ja -ovddideamis. Dat mearkkaša ahte sámi álbmot oažžu duohta vejolašvuođa sámi kulturdoaibmamii. Vejolašvuohta doaimmahit sámi kultuvrra laktasa máŋgga dilálašvuhtii. Deaŧalaš dilálašvuohta lea ahte gávdnojit arenat sámi servodagas gos sámi kultuvra sáhttá doaibmat, ja ahte dat váfistuvvojit ekonomalaččat. .
Strategiija.
Sámediggi galgá váikkuhit ahte dálá kulturásahusaid doaibman sihkkarasto.
Váikkuhit ahte Ája sámi guovddáš Gáivuonas ja Várdobáiki Mátta-Romssas huksejuvvojit.

Doaibmabijut .
Sámedikki 2001 juolludeapmi Sámi kulturviesuide lea ná:			.
Tabealla 5.4.




(1000 kr).
Poasta 52.3.
Kulturviesut.
2000.
2001.
2002.
+/-.

Árran Julevsame Guovdasj, Divttasvuotna.
1 270.
1 270.
1 295.
25.

Sámi Dáiddaguovddáš, Kárášjohka *.
1 078.
1 078.
1 250.
172.

Ája Sámi Guovddáš, Gáivuotna.
540.
600.
612.
12.

Sijti Jarnge, Aarborte.
1 050.
1 050.
1 071.
21.
 .
SUBMI.
3 938.
3 998.
4 228.
230.
*Oktan kr 150 000 čájáhusbuhtadusain. Ulbmil čájáhusbuhtadusain lea gaskkustit sámi dáidaga ja duoji govvadáiddáriid/duojáriid, sámi servodaga ja servodaga muđuige gaskka. .
Sámediggeráđđi mearrida lagabui juolludaneavttuid.
Sámi kulturorganisašuvnnat.
Sámi kulturorganisašuvnnaid doarjjanjuolggadusat loahpahuvvojit. Sámediggeráđđi mearrida lagabui juolludaneavttuid sierranas organisašuvnnaide.
Mihttomearri.
Mihttomearri lea nannet ja ovddidit sámi kultuvrra ja identitehta, mii earret eará galgá váikkuhit rikkis, máŋggabeallásaš ja árjjalaš sámi kultureallima.
Strategiija.
Sámediggi galgá sihkkarastit doarjaga sámi kulturorganisašuvnnaide, mat bestejit sámenuoraid.
Sámediggi áigu bargat sihkkarastit ja ovddidit sámi kulturorganisašuvnnaid ekonomalaš rámmaeavttuid.

Doaibmabijut .
Dát mielddisbuktá ahte Sámedikki 2002 juolludeapmi kulturorganisašuvnnaide lea ná:.
Tabealla 5.5.




(1000 kr).
Poasta 52.4.
Kulturorganisašuvnnat.
2000.
2001.
2002.
+/-.

Sámi Dáiddačehpiid Searvi.
175.
190.
194.
4.

Sámi Girječálliid Searvi.
160.
160.
163.
3.

Sámi Teahter Searvi.
160.
160.
163.
3.

Sámi Fágalaš girječálliid ja Jorgaleaddjiid Searvi.
107.
107.
109.
2.

DSJ-Doajmmasiebbre Julevsábme.
95.
95.
97.
2.

Samisk Filmforbund.
75.
75.
77.
2.

Juoigiid Searvi.
50.
70.
71.
1.

Foreningen samiske komponister.
50.
55.
56.
1.

Sámi Dáiddaráđđi.
150.
160.
163.
3.
 .
SUBMI.
1 022.
1 072.
1 093.
21.

Sámediggi bivdá Sámediggeráđi joatikit háleštallama organisašuvnnaiguin iešguđet organisašuvnna boahtteáiggi doaimma birra.
Sámediggeráđđi mearrida lagabui juolludaneavttuid.
Festiváladoarjja.
Sámi kulturráđđi lea máŋga jagi juolludan festiváladoarjaga máŋgga jahkásaš festiválii. Prošeaktadoarjja festiválaide lea addon ohcamušaid vuođul. 2001 rájes ásaha Sámediggi sierra bušeahttapoastta festiválaide. Doarjja addo njuolgga vuođđodoarjjan, maid sáhttá geavahit plánemii vai festiválat šattašedje bistevaččat ja seammás buorebut einnostuvvin. 2001:s ožžo Riddu Riđđu ja Musihkkafestivála Guovdageainnus kr 700 000 buohkanassii vuođđodoarjjan.
Mihttomearri.
Mihttomearri lea váikkuhit sámi dáiddalaš ovdanbuktima movttiidahttima ja ovddideami, ja sihkkarastit/doalahit sámi kulturovdanbukima arenaid/lávddiid. Sámedikki mihttomearri festválaid oktavuođas lea suodjalit sámi artisttaid beroštumiid ja loktet beroštumi sámi artisttain.
Strategiija.
Sámediggi áigu:.
áŋgiruššat ahte sámi festiválat ožžot dohkálaš ekonomalaš rámmaeavttuid.
lagabui geahčadit prošeaktadoarjjavejolašvuođaid sámi festiválaide.
veahkehit gávdnat deaivvadanbáikki eamiálbmogiid dáiddáriidda ja artisttaide, álbmogii ja nuoraide, ja oahpistit eará eamiálbmogiid sámi kultuvrii.

Doaibmabijut .
Sámedikki juolludeapmi 2002 vuođđodoarjjan Sámi festiválaide lea:.
Tabealla 5.6.




(1000 kr).
Poasta 52.5.
Festiváladoarjja: .
2000.
2001.
2002.
+/-.

Riddu Riđđu.
-.
350.
564.
214.

Musihkkafestivála Guovdageainnus.
-.
350.
564.
214.
 .
SUBMI.
-.
700.
1 128.
428.

Sámediggeráđđi mearrida lagabui juolludaneavttuid. .
Sámi valáštallan.
Sámi valáštallan oažžu jahkásaš juolludeami poasttas 52.6.
Mihttomearri.
Doarjjaortnega mihttomearri lea ovddidit sámi identitehta ja gullevašvuođa doaimmaid bokte ja oaččuhit mánáid ja nuoraid searvat sámi valáštallamii. Sámi valáštallan čatnasa lávga identitehta- ja gullevašvuođa gažaldahkii ja dan ferte geahččat servodaga vuođđo sosiála ja kultuvrralaš norpmaid ja árvvuid oktavuođas.
Strategiija.
Sámediggu áigu áŋgiruššat ahte sámi valáštallamii sihkkarasto almmolaš ruhtadeapmi. Dán oktavuođas berre árvvoštallat vejolašvuođaid ahte oassi tihppenruđain addo ruovttoluotta sámi valáštallamii.

Doaibmabijut .
Sámediggi doalaha doarjaga sámi valáštallamii. Dán bargui várrejuvvojit čuovvovaš ekonomalaš váikkuhangaskaoamit:.
Tabealla 5.7.




(1000 kr).
Poasta 52.6.
Valáštallandoarjja.
2000.
2001.
2002.
+/-.

Sámi Valáštallan Lihttu - Norga.
-.
500.
500.
0.

Sámediggeráđđi mearrida lagabui juolludaneavttuid.
Beaivváš Sámi Teáhter.
Mihttomearri.
Váikkuhit nannet sámi kultuvrra ja identitehta dainna lágiin ahte ovdanbuktit sámi vássánáiggi, dálááiggi ja višuvnnaid boahtteáiggi birra, bajidit sámegiela árvvu, gilvit dieđuid ja beroštumi sámi kulturovdanbuktima birra ja ožžodit dialoga kultuvrraid gaskka.

Strategiija.
Teáhter galgá sáhttit bálvalit olles sámi ássanguovllu guhkes geográfalaš gaskkaiguin ja iešguđet sámi guovllu hástalusaiguin.
Sihkkarastit dohkálaš ekonomalaš vuođu doibmii.

Tabealla 5.8.




(1000 kr).
Poasta 52.8.
Sámi teáhter.
2000.
2001.
2002.
+/-.

Beaivváš Sámi Teáhter.
-.
-.
10 700.
10 700.

Sámediggeráđđi mearrida lagabui juolludaneavttuid.
Dáiddárstipeanddat.
Mihttomearri .
Stipendaortnet galgá váikkuhit ahte Sámedikki dáiddárpolitihka mihttomearit ollašuvvet go láhčá dilálašvuođaid juohke dáiddárii Sámedikki doarjagiid bokte, ja nu oččodit máŋggabeallásaš ja hutkás sámi dáiddaeallima. Deaŧalaš bargun Sámediggái lea váikkuhit movttiidahttit sámi dáidddáriid hutkás vuoigŋaeallimii girjjálašvuođas, govvadáidagis, lávlumis ja musihkas, juoigamis, teáhteris, dánssas, filmmas, videos, jna.
Strategiija.
Sámi dáiddáriidda sihkkarastojit seamma ekonomalaš eavttut go eará dáiddáriiddage.
Nannet vejolašvuođaid dáiddalaš ja kultuvrralaš iežasovdáneapmái sámi servodagas.
Bargat dan ovdii ahte sámi dáiddárat ožžot sierra dienasdáhkádusortnega.

Doaibmabijut.
Tabealla 5.9.




(1000 kr).
Poasta 52.9.
Stipeanddat.
2000.
2001.
2002.
+/-.

Dáiddárstipeanddat.
-.
-.
1 300.
1 300.

Sámediggeráđđi mearrida lagabui juolludaneavttuid.

6.	Poasta 53 Giella.
Sámediggi bidjá čuovvovaš váikkuhangaskaomiid juogadeapmái sámi giellabargui jagis 2002:.
Tabealla 6.1.




(1000 kr).
Poasta.
Namahus.
2000.
2001.
2002.
+/-.
53.0.
Guovttegielalašvuođadoarjagat.
16 650.
15 850.
25 050.
9 200.
53.2.
Giellaprošeavttat hálddašanguovllu olggobealde.
2 956.
2 406.
2 450.
44.
53.3.
Giellaguovddážat Ođas.
0.
1 600.
2 000.
400.
 .
SUBMI.
19 606.
19 856.
29 500.
9 644.

Sámegiela suodjaleapmi ja ovddideapmi gáibida oktilis barggu. Nappo leage dárbu ja lunddolaš bidjat guhkesáigge mihttomeriid. Sámegiella lea eanaš oktavuođain unnitlogugiella ja deaddašuvvet garrasit sihke dárogillii ja eŋgelasgillii. Sámegiela ferte ovddidit máŋgga dásis. Seammás go giela ferte suodjalit, de ferte maid ealáskahttit giela erenoamážit dain guovlluin, gos olles buolva lea massán giela. Dákkár ealáskahttin dárbbašvuvvo amas giella jávkat oalát dáin guovlluin. Alfabetiseren lea maid dárbu rávis sápmelaččaid gaskkas go galgá nannet ja ovddidit sámegiela.
Deaŧalaš bargu 2002:s lea čuovvolit giellageavahaniskkadeami, mii almmuhuvvui 2001, ja Sámedikki dieđáhusa sámegiela birra. Sámelága giellanjuolggadusaid ja dasa gulli láhkaásahusaid lea maid dárbu guorahallat.
Giella lea áibbas guovddáš kulturguoddi, nugo maiddái leat sámi báikenamat ja sámi girjjálašvuohta. Sámediggái lea hui deaŧalaš bargat dan ovdii ahte suodjaluvvojit ja árjjalaččat geavahuvvojit dát áibbas guovddáš kulturelemeanttat, mat sihkkarastet sámi kultuvrra oppalaččat. Seammás lea giella, báikenamat ja girjjálašvuohta deŧtalaš gáldun gulahallamis sámi árvvuid ja áddenrámmaid birra. Diehtojuohkin ja gulahallan sihke árbevirolaš ja ođđa mediaiguin lea deaŧalaš ovttadássásaš ja máŋggabeallásaš sámi servodaga ovddideamis.
Guovttegielalašvuođadoarjagat.
Mihttomearri.
Guovttegielalašvuođadoarjja galgá váikkuhit gáhttet, nannet ja ovddidit sámegiela geavaheami almmolaš hálddašeamis. Bajimuš mihttomearrin lea ahte gielddahálddašeapmi galgá leat dievaslaččat guovttegielat, nu ahte sámegiel- ja dárogielhállit ožžot ovttaárvosaš gielddalaš bálvalusaid. Guovttegielalašvuođadoarjja galgá maiddái dáhkidit ovttaskas olbmuid vuoigatvuođaid sámelága giellanjuolggadusaid mielde. Guovttegielalašvuođadoarjja leamaš maŋimuš jagiid seamma dásis. Ovddeš árvvoštallanruđat (kap 571 poasta 64) gielddaide, main leat stuorra golut guovttegielalašvuođa geažil, juogaduvvojit 2002 rájes Sámedikki bušeahta bokte. Dát ovddeš árvvoštallanruđat mielddisbuktet ahte lassáneapmi guovttegielalašvuođadoarjagis lea kr 10 200 000.
Strategiija.
Sámediggi deattuha gielddaid ovddasvástádusa gozihit ahte ruđat geavahuvvojit sámegiela nannemii. Sámediggi atná hástalussan gielddaide ráhkadit strategiijaplánaid konkrehta doaibmabijuiguin nannet sámegiela.
Doaibmabijut.
Bargojoavku, mii galgá guorahallat gielddaid ja fylkkagielddaid guovttegielalašvuođagoluid, evttoha ná juogadit váikkuhangaskaomiid rámma buohkanassii guovttegielalašvuhtii jagis 2002:.
Tabealla 6.2.




(1000 kr).
Poasta 53.0 .
Guovttegielalašvuođadoarjagat.
2000.
2001.
2002.
+/-.

Guovdageainnu suohkan.
3 021.
3 321.
5 337.
2 016.

Kárášjoga gielda.
2 802.
3 102.
4 984.
1 882.

Deanu gielda.
2 116.
2 489.
3 996.
1 507.

Porsáŋggu gielda.
2 161.
2 060.
3 308.
1 248.

Unjárgga gielda.
1 309.
1 609.
2 188.
579.

Gáivuona suohkan.
1 504.
1 404.
2 258.
854.

Finnmárkku fylkkagielda.
374.
1 057.
1 691.
634.

Romssa fylkkagielda.
125.
808.
1 288.
480.
 .
SUBMI.
13 486.
15 850.
25 050.
9 200.

Eaktun lea ahte hálddahus nannejuvvo ovttain virggiin dan sivas go árvvoštallanruđaid badjeliiváldin mielddisbuktá liigebarggu Sámedikki giellaossodahkii. Dát submi váldo árvvoštallanruđain ovdalgo dat juogaduvvojit gielddaide. 10 200 000 kruvnnosaš árvvoštallanruđain poasttas 53.0 sirdo kr 600 000 postii 01 hálddahuslaš dási ođđa giellafágalaš virgái ja kr 400 000 postii 53.2 giellaguovddáš Várjjagis.
Sámediggeráđđi mearrida lagabui juolludaneavttuid.
Giellaprošeavttat.
Mihttomearri.
Sámediggi galgá nannet ja ovddidit sámegiela hálddašanguovllu olggobealde. Sámediggi galgá čuovvolit lullisámeguovllu, julevsámeguovllu ja Ofuohta/Mátta-Romssa guovllu giellaplánaid. .
Strategiija.
Sámediggi lea ráhkadan sierra giellaplánaid iešguđet guovlluid várás hálddašanguovllu olggobealde. Plánaid čađaheapmi lea deaŧalaš oassi sámegiela ealáskahttimis ja ovddideamis.
Doarjjaortnegiid bokte giellaprošeavttaide sámegiela hálddašanguovllu olggobealde Sámediggi áigu joatkit giellaulbmáluššanbarggu. Guovllut eai leat čielgasit ráddjejuvvon giela dáfus. Danne fertejit leat sierra doaibmabijut sierra guovlluide. Eahpitkeahttá lea guovlluin hálddašanguovllu olggobealde stuorát alfabetiserendárbu go guovlluin hálddašanguovllu siskkabealde.
Doaibmabijut.
Prošeaktaruđaid juolludeapmi giellabargguide hálddašanguovllu olggobeale lei kr 2 406 000 jagis 2001 ja áigumuš lea dán doalahit maiddái jagis 2002, nu ahte juolludeapmi buohkanassii gártá kr 2 450 000. Ruđat galget vuosttažettiin geavahuvvot giellabarggu nannemii lulli-, julev- ja riddosámeguovlluin.
Váikkuhangaskaomiid rámma buohkanassii sámi giellaprošeavttaide lea jagis 2002:.
Tabealla 6.3.




(1000 kr).
Poasta 53.2.
Giellaprošeavttat.
2000.
2001.
2002.
+/-.

Prošeaktadoarjagat.
2 956.
2 406.
2 450.
44.

Giellaguovddážat.
Mihttomearri.
Nannet sámegiela dain guovlluin, gos sámegiella lea uhkiduvvon.
Ásahit giellaguovddážiid ja arenaid gos sohkabealit ja buolvvat sáhttet ovttas doaibmat.
Láhčit dilálašvuođaid nu ahte mánáin ja nuorain lea vejolašvuohta geavahit giela.

Strategiija.
Láhčit arenaid gos lea lunddolaš hállat sámegiela, ja dainna lágiin gáhttet ja ovddidit giela kulturguoddin iešguđet suopmanguovlluid siskkabealde. .

Sámediggi oaidná ahte guovlluin, gos leat ásahuvvon giellaguovddážt, lea giellaovddidanbargu lihkostuvvan. Danne lea bistevaš giellaguovddážiid ásaheamit buorit giellaovddidandoaibmabijut. Ovddežis leat giellaguovddážat Porsáŋggus, Gáivuonas, Evenáššis (Várdobáiki) ja Divttasvuonas (Árran) ožžon jahkásaš bistevaš doarjaga. Giellaguovddážat, mat leat jo ásahuvvon, berrejit beassat viiddidit doaibmaguovlluid vai doaimmašedje guovlulaš giellaguovddážin. .
Doaibmabijut.
Giellaguovddážat Porsáŋggus, Gáivuonas, Divttasvuonas ja Evenáššis leat ožžon bistevaš doarjaga Sámedikkis. 2001 Sámediggi juolludii kr 1 600 000 giellaguovddážiidda, dm. kr 400 000 juohkehažžii. 1998 Mátta-Várjjat ja Unjárga ožžo ruđaid giellaprošektii. Dán giellaprošeavtta vuođul sii leat dál nagodan ásahit giellaguovddáža, mii gieskat rahppui Unjárggas. Guovddáža namma lea Isak Saba guovddáš. 2002 rájes oažžu maiddái dát guovddáš bistevaš doarjaga. .
Váikkuhangaskaomiid rámma buohkanassii 5 giellaguovddážii lea jagis 2002:.
Tabealla 6.4.




(1000 kr).
Poasta 53.3.
Giellaguovddážat.
2000.
2001.
2002.
+/-.

Porsáŋgu.
-.
400.
400.
0.

Gáivuotna.
-.
400.
400.
0.

Divttasvuotna.
-.
400.
400.
0.

Evenášši.
-.
400.
400.
0.

Unjárga.
-.
0.
400.
400.
 .
SUBMI.
-.
1 600.
2 000.
400.
Sámediggeráđđi mearrida lagabui juolludaneavttuid.
7.	Poasta 54 Birasgáhtten- ja kultursuodjalus.
Sámediggi bidjá čuovvovaš váikkuhangaskaomiid sámi birasgáhtten- ja kultursuodjalusbargguide jagis 2002:.
Tabealla 7.1.




(1000 kr).
Poasta.
Namahus.
2000.
2001.
2002.
+/-.
54.0.
Kulturmuitosuodjalus.
1 000.
1 000.
1 000.
0.
54.1.
Museat.
0.
970.
8 700.
7 730.
54.2.
Sámi arkiiva Ođas.
-.
-.
665.
665.
 .
SUBMI.
1 000.
1 970.
10 365.
8 395.

Eamiálbmogin sápmelaččain ferte leat guovddáš rolla ceavzilis ovddideamis. Eamiálbmogat leat moanat buolvvaid čađa ovddidan ollesvuođadiđošteaddji, árbevirolaš ja dieđalaš máhtu eatnamiiddiset, luondduresurssaideaset ja birrasiiddiset birra. Eamiálbmogiid návccaid čađahit ceavzilis ovddideami ferte nannet vai sáhttá birget daid ráddjejumiiguin, maid ekonomalaš, sosiála ja historjjálaš dilit bidjet.
Sámi kulturmuitosuodjalus lea oassi eanahálddašeamis ja čatnasa earáge birashástalusaide. Kulturmuittut ja kulturbirrasat duođaštit sámi áddejumi eanadagas ja luonddus, ja eanadaga ja luonddu mearkkašumis ekonomalaš, oskuvaš ja sosiála diliide. Kulturmuittut leat biraslaš ja kultuvrralaš resurssat, mat leat lotnolasat eará birasresurssaide ja sosiála ja kultuvrralaš resurssaide.
Sámi museat leat guovddáš aktevrrat ceavzilis ovddideami dihtomielalažžan dahkamis ja čađaheamis. Seammás lea sámi museaide erenoamáš hástalussan ahte dat galget leat arenan ja aktevrran vuorrohálešteamis kultuvrralaš iešáddjejumi ja identitehta birra sihke siskkáldasat ja olgguldasat. Hástalussan lea váikkuhit kritihkalaš jurddašeami kultuvrra, historjjá ja identitehta birra sihke unnitlogu- ja eanetloguservodagas oktanaga. Sámi servodat sáhttá dán buoremusat juksat museapolitihkain, mas sámi servodat ieš váldá ovddasvástádusa kulturárbbi suodjaleamis ja geavaheamis.
Kulturmuitosuodjalus.
Mihttomearri.
Sámediggi galgá suodjalit sámi kulturmuittuid ja kulturbirrasiid nu ahte sámi kultuvra nannejuvvo ja jotkojuvvo.
Strategiija.
Sámediggi galgá doarjut sámi kulturmuitodoaibmabijuid doarjagiiguin vuoruhansurggiid ektui.
Sámediggi galgá deattuhit oainnusindahkama, oaivadeami ja gulahallama sámi kulturmuito- ja kulturbirasbarggus.

Doaibmabijut.
Váikkuhangaskaomiid rámma buohkanassii kulturmuitosuodjalusmihttomeriide lea jagis 2002:.
Tabealla 7.2.




(1000 kr).
Poasta 54.0.
Kulturmuitosuodjalus.
2000.
2001.
2002.
+/-.

Kulturmuitosuodjalus.
1 000.
1 000.
1 000.
0.

Museat.
Mihttomearri.
Sámediggi galgá sámi museaid hálddašan- ja doarjjaovddasvástádusa badjelasas váldimiin sihkkarastit nannejuvvon, oktiiordnejuvvon ja ollislaš sámi museadoaimma mii lea vuođđuduvvon sámiid iežaset eavttuid ala álbmogin ja eamiálbmogin.
Strategiija.
Sámediggi galgá bargat sihkkarastit ja ovddidit sámi museafágalaš birrasa sámi historjjá ja kultuvrra dáhkideaddjin, duođašteaddjin, máhtolašvuođa ovddideaddjin ja gaskkusteaddjin.
Joatkit vuorrohálešteami sámi museaiguin ja guoskevaš gielddaiguin Sámedikki museačielggadeami vuođul sámi museadoaimma oktiiordnema várás.
Norsk Museumsutvikling (norgga museaovddideapmi) galgá bovdejuvvot searvat oktiiordnenprosessii.
Sámediggi galgá bargat dan ovdii ahte ásahuvvo Nuortamámi musea sámi našuvnnalaš duhátjagibáikin.
Sámediggi galgá bargat dan ovdii ahte lassánit juolludeamit sámi museaide ja sámi museaáigumušaide daid eavttuid vuođul, mat leat biddjon St. dieđ. nr. 22 (1999-2000) Kjelder til kunnskap og oppleving (máhtu ja vásáhusaid gáldut).

Doaibmabijut.
Váikkuhangaskaomiid rámma buohkanassii sámi museaide juogaduvvo ná jagis 2002:.
Tabealla 7.3.




(1000 kr).
Poasta 54.1.
Museat.
2000.
2001.
2002.
+/-.

Saemien Sijte.
265.
450.
1 180.
730.

Árran julevsámi musea.
0.
0.
2 360.
2 361.

Gállogietti musea.
0.
0.
40.
40.

Guovdageainnu gilišillju.
0.
0.
230.
230.

Sámiid Vuorká-Dávvirat.
0.
0.
3 400.
3 400.

Deanu Musea.
0.
0.
220.
220.

Várjjat Sámi Musea.
240.
450.
1 190.
740.

Sámi museasearvi.
50.
70.
70.
0.
 .
SUBMI.
555.
970.
8 700.
7 730.

Doarjagiid juogadeami vuođđun sámi museaide lea ovddeš doarjja museaide Kulturdepartemeanttas njuolgga, fylkkagieldda bokte dahje fylkkagieldda iežas doaibmaruđain. Sámediggi váldá 2002 rájes badjelasas ovddasvástádusa sámi museain, oktan dáid doarjjaruđaiguin.
Sámedikki doarjja sámi museaide addo dainna eavttuin ahte gielddat doalahit iežaset doaibmadoarjaga uhcimusat otná dásis, ja ahte museat ovttas Sámedikkiin oassálastet árjjalaččat sámi museadoaimma oktiiordnen- ja nannenproseassas.
Sámediggi atná deaŧalažžan ahte álbmot beassá muosáhit sámi govvadáidaga ja duoji/sámi dáiddaduoji ja áigu ásahit bistevaš virggi Sámi Vuorká Dávviriin sámi museálaš doaibman. 3-jagi dáiddaossodatprošeakta loahpahuvvui juovlamánu 31. b. 2001. Sámi dáidaga hálddašeapmi nannejuvvo go virgi ovttastuvvo juolludemiin Sámi Vuorká Dávviriidda jagis 2002.
2002 stáhtabušeahtas lea várrejuvvon kr 2 500 000 investerendoarjjan nuortasámi museavistti prošekteremii Njávdámis. Sámediggi lea váldán badjelasas váldoovddasvástádusa sihkkarastimis doaibmadoarjaga Nuortasámi museai (vrd. čoahkkimiin Njávdámis 05.06.01). Go čielgá mielruhtadeapmi Mátta-Várjjaga gieldda ja Finnmárkku fylkkagieldda bealis ja Nuortasámi musea gaskaboddasaš organisatoraláš čatnaseapmi, bivdojuvvo Sámedikki doarjjastivra juolludit dárbbašlaš prošeaktadoarjaga lágidanásahusa ohcamuša vuođul.
Čoahkkingolut sámi museaid oktiiordnenproseassa čađaheami oktavuođas galget muhtun muddui gokčojuvvot Sámedikki doaibmabušeahtas. Dan geažil doalahuvvo doarjja Sámi museasearvái seamma dásis go jagis 2001.

Sámediggeráđđi mearrida lagabui juolludaneavttuid.

Sámi arkiiva.
Sámediggi lea 2002 rájes váldán badjelasas juolludeami sámi arkiivii Kulturdepartemeanttas. Sámi arkiiva lea organiserejuvvon sierra vuođđudussan ja das lea odne ovddasvástádus priváhta sámi arkiivvain. Sámediggi lea áššis R 53/00 čujuhan dárbbu čielggadit Sámedikki arkiivva rolla, ovddasvástádusa ja organiserema justa dainna jurdagiin ahte ovddidit arkiivva našuvnnalaš sámi arkiivaásahussan seammaláhkai go Sámedikki sierrabibliotehkage lea sámi bibliotehkabálvalusaid oktavuođas. Dát dávista Sámedikki mearrádusain áššis 11/00. Dát livččii dakkár čuolbmačilgehus, mas leat máŋga oidnočuoggá, ja maid berre čielggadit dárkilit vai oččošii oaidnilis arkiivadoaimma sámi servodagas. Sámediggi lea mearrádusas R 53/00 eaktudan ahte Kulturdepartemeanta ruhtada čielggadanbarggu.
Sámi arkiivii Guovdageainnus lea čuovvovaš rámma várrejuvvon jahkái 2002:.
Tabealla 7.2.




(1000 kr).
Poasta 54.2.
Sámi arkiiva.
2000.
2001.
2002.
+/-.

Sámi arkiiva.
-.
-.
665.
665.

Sámediggeráđđi mearrida lagabui juolludaneavttuid.
Birasgáhtten.
Mihttomearri.
Sámediggi áigu váikkuhit ekonomalaččat, ekologalaččat ja kultuvrralaččat ceavzilis ovdáneami sámi guovlluin. Guovddáš mihttomearit Sámedikki birasgáhttenbarggus leat: .
ovddidit birasaddjái luondo- ja resursaávkkástallama, mii dagaha oktilažžan ja ovddida sámi kultur- ja servodateallima.
váikkuhit ahte sámi servodagas čađahuvvo birasaddjái geavat, mii oidnosindahká ja doarju dakkár doaibmanmolssaeavttuid, mat nannejit ceavcilvuođa.
váikkuhit áddet sámi kulturmuittuid ja kulturbirrasiid biraslaš, historjjálaš ja kultuvrralaš árvvu.
suodjalit sámi kulturmuittuid ja kulturbirrasiid nu ahte sámi kultuvra nannejuvvo ja jotkojuvvo.
váikkuhit ovttasbarggu birashálddašemiin ja sámi ásahusaiguin našuvnnalaččat ja riikkaidgaskasaččat suodjalit ja hálddašit sámi kulturmuittuid ja kulturbirrasiid.

Strategiija og doaibmabijut.
čuovvolit plánaláhkalávdegotti barggu sihkkarastit badjeliiváldima buot eanaduohtadanáššiin sámi geavahan- ja ássanguovlluin. Deattuhannjuolggadus plánalága ulbmilpáragráfas livččii dán oktavuođas riekta.
váikkuhit ahte sámi árvvut deattuhuvvojit suodjalanplánaproseassas sámi guovlluin, nu ahte dákkár guovlluid áimmahuššan dahkko dakkár hálddašemiin, mas báikkálaš sámi máhtu ja geavat lea ráđđejeaddjin.
čuovvolit Konvenšuvnna biologalaš máŋggabeallásašvuođa birra ja eamiálbmogiid máhtu, geavada ja ođasmahttima dán oktavuođas.
bargat dan ovdii ahte álggahuvvo čielggadanbargu/ráhkaduvvo sámediggedieđáhus sámi biras- ja eananhálddašanperspektiivvaid birra vai sáhttá ee. ollislaččabut ja eanet einnostuvvi vugiin bearráigeahččat sámi eanaberoštumiid stuorát eanaduohtadanáššiin.
váikkuhit árjjaleabbo boraspirehálddašeami ja ahte iešguđet boraspirešlájaid bajimuš lohku mearriduvvo nu ahte maiddái Bern-konvenšuvnna eavttut ollašuvvet. Sámediggi áigu bargat dan ovdii ahte luođuluossamáddodat suodjaluvvo ja ahte luosa mearkkašupmi sámi kultuvrii ja servodateallimii deattuvuvvo dán barggus.
hálddašit sámi kulturmuittuid kulturmuitolága ja plána- ja huksenlága vuođul jođánis ja bálvalusguvllot áššemeannudemiin.
váikkuhit ovttasbarggu eará biras- ja kulturmuitohálddašemiin.
váikkuhit kulturmuitodiehtovuođu ovddideami vai áššáiguoskevaš kulturmuitodieđut duođaštuvvojit ja leat gávdnamis.
čuovvolit kulturmuitolávdegotti barggu sihkkarastit sámi kulturmuitosuodjalusa boahtteáiggi nannema ja ovdánanvejolašvuođa.

8	Poasta 55 Eará doarjagat.
Váikkuhangaskaomiid rámma buohkanassii politihkalaš bargui juogaduvvo ná jagis 2002:.
Tabell 8.1.



(i 1000 kr).
Post.
Namahus.
2000.
2001.
2002.
+/-.
55.0.
Sámi váldoorganisašuvnnat.
2 600.
2 600.
2 500.
- 100.
55.1.
Sámedikki politihkalaš joavkkut .
1 800.
1 800.
1 800.
0.
55.2.
Sámediggeráđi háldui (sirdojuvvon postii 21.6).
147.
162.
-.
-162.
55.3.
Sámediggeválgga listtat.
0 .
1 200.
0.
-1 200.
55.4.
Opposišuvnna bargoeavttut (ođas).


600.
600.
 .
SUBMI.
4 547.
5 762.
4 900.
- 862.

Váldoorganisašuvnnat.
Sámi váldoorganisašuvnnaid dovdomearka lea ahte dat barget árjjalaččat olles sámi servodateallima ektui. Dát leat miellahttovuođul organisašuvnnat, mat báikkálaš servviid bokte váikkuhit árjjalaččat sámi servodateallima. Sis lea erenoamáš ovddasvástádus ovttadássásašvuođabarggus sámi servodagas.
Sámediggeráđđi mearridii áššis 15/99 áshit ovttadássásašvuođabálkkašumi. Dán áigumuššii várrejuvvo kr 100 000 poasttas 55.0. Bálkkašupmái ráhkaduvvojit njuolggadusat. Sámediggi doalaha 2 500 000 kr  doarjaga váldoorgasnisašuvnnaide. Sámediggeráđđi juogada doarjaga earret ovttadássásašvuođabálkkašumi, man juogada dat, gean Sámediggi fápmuda maŋŋá go njuolggadusat leat ráhkaduvvon.
Sámedikki politihkalaš joavkkut .
Sámedikkis lea doarjjaortnet Sámedikki politihkalaš joavkkuide, mii juogaduvvo sierra njuolggadusaid vuođul. Ortnet galgá váikkuhit ahte Sámedikki joavkkut besset organiseret bargguideaset earret eará čálli vehkiin. Ortnega rámman biddjo kr 1 800 000.
Sámediggeválgalisttut.
Sámediggeválgga oktavuođas addo erenoamáš doarjja listtuide, mat servet válgii. Dát doarjja loahpahuvvo 2002. .
Opposišuvnna bargoeavttut.
Vai opposišuvdna oažžu buriid bargoeavttuid Sámedikkis, lea dasa várrejuvvon kr 600 000. Ruđat juogaduvvojit šiehtadallama vuođul Sámedikki presideantta ja guoskevaš politihkalaš joavkkuid gaskka.

9	Poasta 56 Oahpaheapmi.
Sámediggi bidjá čuovvovaš váikkuhangaskaomiid juogadeapmái sámi oahpahanbargguide jagis 2002:.
Tabealla 9.1.




(1000 kr).
Poasta.
Namahus.
2000.
2001.
2002.
+/-.
56.0.
Oahpponeavvut ja eren. ped. gealbudeapmi.
10 954.
12 554 .
12 204.
-350.
56.1.
Oahppostipeanddat.
-.
1 000.
1 000.
0.
56.2.
Mánáidgárddit.
7 200.
7 510.
7 510.
0.
 .
SUBMI.
18 154.
21 064.
20 714.
-350.
* Sámediggái lea 2001 sierra juolludusbrevas juolluduvvon ruđat kvalitehtaovddidandoaibmabijuide. Dát guoská ee. Sámegiela ealáskahttimii, sámegiela álgooahpahussii, kártenávdnasiidda ja kvalitehtii matematihkkaoahpahusas (KIM). Sámediggái lea maid juolluduvvon ruđat IKT-doaibmabijuide, ee. Kr 1 000 000 IKT-oahpponeavvuide ja kr 500 000 Sámi skuvlaneahta ásaheapmái. Sámediggi eaktuda ahte dát doaibmabijut jotkojuvvojit 2002 eremoamáš juolludemiin. Namuhuvvon juolludeamit eai leat dain loguin, mat leat bajábealde.
 .
9.1	Oahpaheapmi.
Skuvla- ja oahppovuogádagas lea erenoamáš ovddasvástádus duohtandahkamis sámepolitihka prinsihpaid. Oahppoplánat, oahpponeavvut, duhkoraddan, oahpahanvuogit ja oahpaheaddjiid oahpaheapmi leat deaŧalaččat vuođđoskuvlla ovddideamis vai dat váikkuhivččii sámi giela, kultuvrra ja servodateallima áimmahuššama ja ovddideami. Skuvllas lea erenoamáš ovddasvástádus guottuidduddjonbarggus ja ovttadássásašvuođabarggus.
Stuorradiggi mearridii ahte vuođđoskuvlla- ja joatkkaskuvlla oahppiin galgá leat oktagaslaš vuoigatvuođa sámegieloahpahussii. Ja dat ahte sámi oahppiid skuvladilli molsašuddá garrasit guovllus guvlui, buvttiha stuorra hástalusa heivehit oahpahusa ja oahppneavvuid oahppiid dillái ja sámegiela oahppaneavttuide. Sámedikki stuorámus hástalus lea váikkuhit ahte oktagaslaš vuoigatvuohta oahppamii sámegillii/sámegiela lea duohta. Dát mielddisbuktá ahte Sámediggi ferte geavahit mearkkašahtti resurssaid váikkuhit guovddáš eiseválddiid addit dárbbašlaš ekonomalaš rámmaid dákkár oahpaheapmái. Sámediggi áigu maid geavahit resurssaid diehtojuohkimii ja oaivadeapmái vuoigatvuođa ja vejolašvuođa birra sámegieloahpaheapmái.
Dábálaš ja erenoamážit lágiduvvon oahpponeavvut.

Mihttomearri.
Ortnet galgá váikkuhit buotlágan oahpponeavvuid guhkesáiggi ja ulbmillaš ovddideami ja buvttadeami sámi oahppiid várás. Sámi oahpponeavvut galget čájehit ealli sámi kultuvrra sámi oahppiide. Oahppiid galgá maiddái movttiidahttit gáhttet sámi kultuvrra ja geavahit sámegiela nu ahte sin sámi kultuvra, giella ja identitehta nannejuvvo.
Sámediggi galgá váikkuhit ahte sierrapedagogalaš oahpponeavvut ovddiduvvojit ja buvttaduvvojit mánáid, nuoraid ja ravisolbmuid várás, geain leat sierra dárbbut. .
Strategiija.
Dahkat šiehtadusaid oahpponeavvoovddideamis ja addit doarjagiid Sámedikki oahpponeavvuid vuoruhansurggiin, mat leat oahpponeavvut: davvisámi, julevsámi ja lullisámi vuođđoskuvlii ja oahpponeavvut joatkkaoahpaheapmái.
Oahpponeavvuid jorgaleapmi sámegielas dárogillii ja/dahje eará sámi giellajoavkkuide nu ahte oahppogirjjit sámi sisdoaluin šaddet olahahttin buot giellajoavkkuide ja oahppiide, geain ii leat sámegiella oahpahusgiellan. Dát doaibmabidju gáibida lassejuolludeami.
Oaivadit lágádusaid ja čálliid sámi oahpponeavvuid ovddidanbarggus.
Váikkuhit neahttavuođul/elektrovnnalaš oahpponeavvuid ovddideami ja ulbmáluššama vai sáhttá duhtadit oahppolága gáibádusa ovttagaslaš vuoigatvuođa oahpaheapmái sámegielas ja addit buot sámi oahppiide vejolašvuođa beassat geavahit ođđaáigásaš sámi oahpponeavvuid.
Sámi oahpponeavvuid ovddideapmi.
Multidoaibmi oahpponeavvuid ovddideapmi davvi-, julev- ja lullisámegielas lassin dábálaš oahpponeavvuide.

Doaibmabijut.
Váikkuhangaskaomiid rámma buohkanassii oahpponeavvuide ja gealbudeapmái sierrapedagogihkas juogaduvvo ná jagis 2002:.
Tabealla 9.2.




(1000 kr).
Poasta 56.0.
Oahpponeavvut.
2000.
2001.
2002.
+/-.

Sámi oahpponeavvut.
10 954.
9 104 .
9 104.
0.

Erenoamážit lágiduvvon ohpponeavvut.
0.
1 750.
1 750.
0.

Sierra spes.ped. doaibmabijut, ee. gealbudeapmi.
0.
1 700.
1 350.
-350.
 .
SUBMI.
10 954.
12 554.
12 204.
-350.

Sierra doaibmabijut sierrapedagogihkas:.
Čađahit ja joatkit sámi fágalaš gealbudandoaibmabijuid sierrapedagogihkas Sámediggeplána fágasuorggi olis.
Čuovvolit Sámi guovddášdoaimma barggu Sámedikki ja Stuorradikki mearrádusaid olis.
Álggahit FOU (dutkan ja ovddideapmi)-doaibmabijuid sierrapedagogihkas.

9.2   	Stipeanda.
Mihttomearri.
Sámediggi áigu movttiidahttit jotkkaskuvlaoahppiid válljet oahpaheami sámegielas dahje sámegillii.
Strategiija.
Oahppostipeanddaiguin váikkuhit ahte nuoraid sámegielgelbbolašvuohta nannejuvvo.
Doaibmabijut.
Váikkuhangaskaomiid rámma buohkanassii sámegieloahpaheapmái ja oahpaheapmái sámegillii lea jagis 2002:.
Tabealla 9.3.




(1000 kr).
Poasta 56.1.
Oahppostipeanddat.
2000.
2001.
2002.
+/-.

Oahppostipeanddat.
-.
1 000.
1 000.
0.

9.3	Mánáidgárddit.
Mihttomearri.
Sámi mánát galget beassat nannet gielaset ja identitehtaset mánáidgárddis.
Strategiija.
Váikkuhit buori mánáidgárdefálaldaga sámemánáide.
Ráhkadit oaivadusávdnasiid sámi mánáidgárddiide.
Váikkuhit buori vuorrohálešteami daid mánáidgárddiid eaiggádiiguin, gos leat sámi mánát.
Álggahit FOU (dutkan ja ovddideapmi)-doaibmabijuid mánáidgárdesuorggis.
Doallat jahkásaš konfereanssaid buot sámi mánáidgárddiid bárgiide.
Oaivadit sámi mánáidgárdebargiid.

Doaibmabijut.
Váikkuhangaskaomiid rámma buohkanassii sámi mánáidgárddiide juogaduvvo ná jagis 2002:.
Tabealla 9.4.




(1000 kr).
Poasta 56.2.
Mánáidgárddit.
2000.
2001.
2002.
+/-.

Doarjja sámi mánáidgárddiide.
-.
7 310.
7 210.
-100.

Oahpponeavvut mánáidgárddiide.
-.
200.
200.
0.

Kvalitehtaovddideapmi -- jahkásaš mánáidgárdekonfereansa.
-.
0.
100.
100.
 .
SUBMI.
-.
7 510.
7 510.
0.

9.4	Kvalitehtaovddideapmi.
Mihttomearri.
Sámediggi áigu sihkkarastit buori kvalitehta oahpaheamis sámegielas ja sámegillii. Deaŧalaš mihttomearrin lea maid eanedit daid joatkkaoahpaheami oahppiid logu, geat čađahit oahpu normerejuvvon áiggis.
Strategiija.
Joatkit álggahuvvon prošeavttaid ee. KIM (kvalitehta matematihkkaoahpaheamis) ja sámegiela álgooahpaheami vuođđoskuvllas .
Álggahit dutkan- ja ovddidanprošeavttaid dakkár surggiin, gos erenoamážit dárbbašuvvo kvalitehtaovddideapmi vuođđoskuvllas.
Váikkuhit ahte sámi joatkkaoahpaheamis álggahuvvo ovddidanprošeakta, mii guorahallá oahppiidlogu ja váikkuha ahte eanet oahppit váldet joatkkaoahpu.
L97 Sámegiella ja sámi oahppoplánaid joatkkaskuvllas čuovvoleami láhčit vai oahpaheapmái sihkkarasto sisdoallu ja kvalitehta, mii addá vuođđudeaddji máhtu.
Bargat dan ovdii ahte boazodoallu ásahuvvo oahppofágan ja ahte joatkkaoahpaheami oahppoplánat ođasmahttojuvvojit.
Ovddidit kártenávdnasiid vuođđoskuvlii ja joatkkaoahpaheapmái.

Kvalitehtaovddidanprošeavttaid skuvllas sáhttá čađahit Sámedikki hálddahusdoaimmaid siskkabealde dahje go dahká šiehtadusaid olggobeale ásahusaiguin. Jus doaimabijuid čáđaha Sámedikki hálddahusdoaimmaid siskkabealde, de Sámediggeráđđi oažžu fámu sirdit prošeaktagoluid váikkuhangaskaomiin hálddahusdoibmii.  .
9.5	IKT sámi oahpaheamis.
Mihttomearri.
Sámediggi áigu váikkuhit ahte sámi oahppiid, sihke gánddaid ja nieiddaid, oppalaš gelbbolašvuođa ja erenoamáš gelbbolašvuođa dárbu IKT-suorggis gokčojuvvo.
Strategiija.
Joatkit sámi skuvlaneahta ásahanbarggu.
Joatkit sámi elektrovnnalaš oahpponeavvuid ovddidanbarggu.
Álggahit FOU-doaibmabijuid IKT-suorggis.


Poasta 57 Riikkaidgaskasaš ovttasbargu .
Sámediggi bidjá čuovvovaš váikkuhangaskaomiid riikkaidgaskasaš ovttasbargui jagis 2002:.
Poastta 57 hálddašit Sámedikki áirasat Sámi parlamentáralaš ráđis.
Tabealla 10.1.




(1000 kr).
Poasta.
Namahus.
2000.
2001.
2002.
+/-.
57.1.
Interreg.
-.
1 000.
700.
-300.
57.2.
Barentsovttasbargu.
-.
200.
200.
0.
57.3.
Eará.
-.
100.
200.
100.
 .
SUBMI.
-.
1 300.
1 100.
-200.

Sámediggi deattuha árjjalaš oassálastima eamiálbmotáššiin sihke rádjaguovlluguovdasaččat ja riikkaidgaskasaččat. Dákkár bargu eaktuda ulbmillaš árjja sierranas proseassain ja prográmmain, mat gusket eamiálbmogiid dillái oppalaččat ja sápmelaččaid dillái erenoamážit.
Interreg III (2000-2006) .
Mihttomearri.
Bohciidahttit máŋggabeallásaš, árjjalaš ja ovdánan sámi servodateallima rájáid rasttildeaddji ovttasbarggu bokte, mii nanne sámi identitehta, kultuvrra ja ealáhusaid.

Strategiija ja doaibmabijut.
Sámi servodagas vejolažžan dahkat rájáid rasttildeaddji ovttasbarggu, mii lea ealáhus-, barggahan- ja fitnodatguvllot.
Láhčit vuođu ovdáneapmái ja buoret gelbbolašvuhtii árbevirolaš sámi máhtu, teorehtalaš oahpu, dutkama ja dokumentašuvnna viidáset fievrrideami bokte.

Sámediggi lea searvan Interreg-prográmmii. Dát eaktuda árjjalaš oassálastima sihke politihkalaš ja hálddahuslaš dásis. Erenoamážit dárbbaša fievrridit hálddahuslaš resurssaid hálddašit dán prográmmaáigodaga guokte prográmma norgga bealde. Lea várrejuvvon kr 300 000 ovttasbarggu hálddašeapmái ja doibmii. Dán oaidná poasttas 21.2. .
Sámediggi várre kr 700 000. Dasa lassin sáhttá geavahit eará almmolaš váikkuhangaskomiid prošeaktaruhtadeapmái.
Barentsovttasbargu .
Mihttomearri.
Mihttomearri lea láhčit dili nu ahte eamiálbmogat iežaset guovlluin ja báikegottiin ieža ovddidit doaibmabijuid, mat sihkkarastet sin kulturovdanbuktima ávnnaslaš vuođu ja ovddidit báikegottiid, gos leat bargofálaldagat, dohkálaš dearvvasvuođa- ja buresbirgenfálaldagat ja skuvla- ja oahppofálaldagat.
Strategiija.
Eamiálbmogiid dilli ruoššabealde lea erenoamáš váttis, sihke eallindási dáfus, buresbirgenfálaldagaid dáfus, vuoigatvuođaid dáfus márkanekonomiijii nuppástuhttinproseassas, váttisvuođaid oktavuođas beassat ávkkástallat árbevirolaš luondduresurssaiguin ja almmolaš dearvvasvuođa- ja sosiálafálaldagaid fuotnuma geažil. Eamiálbmogat oassálastet barentsovttasbarggus ja dan prošeavttain, ee. lea sierra doaibmaprográmma guovllu eamiálbmogiid várás. Sámediggi águ bargat dan ovdii ahte dán doaibmaprográmma oasit čađahuvvojit.
Ruđat galget vuosttažettiin geavahuvvot doaibmabijuide ruoššabealde. Vuoruhettiin doaibmabijuid galgá ovdu leat nuorain ja doaibmabijuin, mat ovddidit ovttadássásašvuođa erenoamážit nissoniid ektui. Ulbmáluššansuorggit leat vuođđostruktuvrahuksen, sosiála- ja dearvvasvuođadoaibmabijut, biras- ja luondduvuođđu, árbevirolaš ealáhusaid ja gávpedoaimmaid huksen, oahpaheapmi ja gealbudeapmi ja vel diehtojuohkin- ja mediadoaimmat. Sámediggi bidjá kr 200 000 dán bargui.
Eará .
Mihttomearri.
Sámediggi deattuha čuovvolit riikkaidgaskasaš eamiálbmotvuoigavuođaáššiid ovdáneami. Sámediggái lea deatalaš siskkáldasat ja ovttas guovddáš eiseválddiiguin bargat eamiálbmotvuoigatvuođaáššiiguin, masa eamiálbmogiid iešmearridanvuoigatvuohta gullá. Erenoamážit ferte vuoruhit čuovvolit Sámi vuoigatvuođalávdegotti árvalusa Finmmárkku ektui ja Sámi vuoigatvuođalávdegotti viidáset barggu.
Ferte ovddidit bistevaš foruma eamiálbmogiid várás ON:s ja hoahpuhit ON eamiálbmotjulggaštusbarggu vai ON orgánat sáhttet dan dohkkehit ovdalgo eamiálbmotlogijahki nohká 2004.
Sámediggi galgá čuovvolit Konvenšuvnna biologalaš máŋggabeallásašvuođa birra vai eamiálbmogiidda guoski máhttu, geavat ja ođasmahttimat ožžot duohta sisdoalu Norggas. .
Strategiija og doaibmabijut.
Sámediggi áigu váikkuhit ahte ovddidanbargu álggahuvvo eamiálbmogiid iešmearrideami birra politihkalaš ja hálddahuslaš proseassaid bokte ja oassálastima bokte čoahkkimiin, konfereanssain ja seminárain, gos eamiálbmogiid vuoigatvuođat ja iešmearrideapmi lea fáddán .
Sámediggi áigu váikkuhit ovttasbarggu ovddideami guovddáš eiseválddiiguin.

Sámediggi várre kr 200 000 dán bargui.

11 	Poasta 59 dearvvasvuođa- ja sosiálaulbmáluššan .
Mihttomearri .
Sámedikki mihttomearri dearvvasvuođa- ja sosiálaulbmáluššamiin lea ovddidit ovttaárvosaš dearvvasvuođa- ja sosiálabálvalusfálaldaga sámi álbmogii. .
Strategiija .
Sámediggi lea 1999 rájes juohkán prošeaktaruđaid sámi dearvvasvuođa- ja sosiáladoaibmabijuide. Prošeaktaáigodat lei álgoálggus olggos 2001, muhto guhkiduvvui olggos 2002. Soaiála- ja dearvvasvuođadepartemeanta áigu 2002:s árvvoštallat Sámedikki prošeaktaruhtajuolludeami (1999 rájes 2001/2002 rádjai). Sámedikkis lea gaskaboddasaš virgi čadnon dán prošektii. Sámediggi vuordá ahte doarjjaortnet doalahuvvo maŋŋá árvvoštallama.
Earret prošeaktaruhtajuolludeami ja dan čuovvoleami, ja dasa lassin dearvvasvuođa- ja sosiálaáššiid gieđahallama oppalaččat, Sámediggi háliida nannet dearvvasvuođa- ja sosiálaulbmáluššama ná:.
Ovddidit Sámedikki dearvvasvuođa- ja sosiálapolitihka.
Viidáset ovddidit rolla sámepolitihka eaktudeaddjin dearvvasvuođa- ja sosiálaáššiin stáhta eiseválddiid ektui.
Ásahit, ovddidit ja jođihit diehtojuohkinbálvalusa, man deaŧalaš bargoviidodat lea čohkket diehtojuohkinávdnasiid ja fágagirjjálašvuođa sámegillii ja sámi dearvvasvuođa- ja sosiáladiliid birra.
Nannet diehtojuohkima sámi dearvvasvuođa- ja sosiáladiliid birra, sámi geavaheaddjiid dárbbuid birra, geavaheaddjiid vuoigatvuođaid birra dearvvasvuođa- ja sosiálabálvalusain ja oaivadeami dáid áššiid oktavuođas ja gaskkustit oktavuođa sámi álbmogiin.
Ovddidit ovttasbarggu eará davviriikkaiguin sámi dearvvasvuođa- ja sosiálaáššiin.
Nannet barggu eamiálbmogiid dearvvasvuođaáššiiguin, earret eará Máilmmi dearvvasvuođaorganisašuvnna (WHO) ektui .

Doaibmabijut.
Vai sámi dearvvasvuođa- ja sosiálaáššiid sáhttá čuovvolit, de ferte nannet Sámedikki hálddahusa guvttiin bistevaš virggiin. .

Tabealla 11.1.




(1000 kr).
Poasta.
Namahus.
2000.
2001.
2002.
+/-.
59.1.
Dearvvasvuođa ja sosiála áigumušat*.
-.
-.
7 200.
5 200.
 .
SUBMI.
-.
-.
5 200.
5 200.
* Sámediggi oaččui sihke 2000 ja 2001 juolluduvvot kr 460 000 prošeaktaruhtan sámi dearvvasvuođa- ja sosiáladoaibmabijuide.


12	Poasta 60 Girjerádjo- ja diehtojuohkinbálvalusat.
12.1	Girjerádjobálvalus.
Mihttomearri.
Sámediggi galgá háhkat, rádjat ja juvssahattin dahkat girjjiid ja eará ávdnasiid sámegillii ja sámi diliid birra. Sámi sierrabibliotehka galgá leat deatalaš beassanláhki máhttui, mii lea eallinagi oahppama, iešheanalis mearridannávccaid ja kultuvrralaš ovdáneami deaŧalaš eaktu. Girjerádju lea maid sámi kultuvrra ja servodatdiliid guovddáš gaskkusteaddji ja diehtojuohkki. .
Strategiija .
Bargat buriid ja ovttaárvosaš girjerádjobálvalusaid ovdii sámi álbmogii olles sámi ássanguovllus.
Addit jođánis ja buriid sámi girjerádjobálvalusaid álbmogii.
Hukset girjeráju bálvalusaid hálddašangirjerádjun Sámedikki doaimmaid várás.

Doaibmabijut.
Sámediggi galgá 2002:s ovddidit ja háhkat girjerádjovuogádaga, mii dahká vejolažžan geavahit sámi čálamearkkaid, ja mii dahká girjerádjobálvalusaid rahpasat birra jándora ja juvssahattin neahtas. Seammás galget ođđa girjjit ja eará gáldut ostojuvvot. Muđui čujuhat postii 21, Sierra doaibmagolut.
12.2	Girjebusset (johtti girjerádjobálvalusat).
Mihttomearri.
Sámi girjebussiid juolludanhálddašeami badjeliiváldimiin Sámediggi galgá váikkuhit ovttaárvosaš ja buriid girjerádjobálvalusaid ovddideami sámi álbmogii olles sámi ássanguovllus Norggas.
Strategiija.
Danne Sámediggi áiguge bargat dan ovdii ahte:.
sihkkarastit sámi girjebussiide guhkesáiggi ja einnostuvvi rámmaeavttuid.
ásahit ruhtadanortnega báikkálaš sámi girjebussiid bajáshuksema čadnojuvvon álbmotgirjerájuide.
movttiidahttit girjerájuid ásahit sámegielalat girjerádjobálvalusaid.

Doaibmabijut.
Sámediigi áigu 2002:s ruhtadit girjebussedoaimma maiddái julevsámi guovlluin .
Tabealla 12.1.




(1000 kr).
Poasta.
Namahus.
2000.
2001.
2002.
+/-.
60.1.
Girjebusset (johtti girjerádjobálvalusat).
0.
0.
4 182.
4 182.
 .
SUBMI.
0.
0.
4 182.
4 182.
Sámediggeráđđi mearrida lagabui juolludaneavttuid.
12.3	Diehtojuohkin.
Mihttomearri.
Sámedikki diehtojuohkindoaibma galgá.
dagahit ahte Sámedikki doaibma ja legitimitehta ovddasteaddji, álbmotválljen orgánan sámi álbmoga várás buorebut dohkkehuvvo go áddejupmi ja máhttu sámi áššiid birra buorrána.
bohciidahttit sávvojuvvon politihkalaš ovdáneami sámi servodagas álššaiduvvama bokte ja eanet beroštumi bokte politihkalaš bargguin, ja almmolaš divaštallama bokte.
bohciidahttit buoret máhtu ja áddejumi sámi vuoigatvuođaid birra nugo dat bohtet ovdan virolašvuođain, lágain ja riikkaidgaskasaš šiehtadusain.
bohciidahttit stuorát ovttasdoaibmama, bevttolašvuođa ja kvalitehta Sámedikki doaimmas ja bálvalusbuktagiin buori siskkáldas gulahallama bokte ja mihttomeriid ja strategiijaid oktasaš áddejumi bokte.

Strategiija.
Vai juksá diehtojuohkinbarggu mihttomeriid, Sámediggi ferte:.
geahččat bearrái ahte sámi álbmogis leat buorit dieđut doaimma birra ja áššiin, mat gusket sidjiide, ja árjjalaččat juohkit dieđuid doaimma birra ovttasbargi eiseválddiide, ásahusaide, organisašuvnnaide ja servodahkii muđuige.
buvttadit, vuogáidahttit, lágidit ja juohkit iešguđelágan dieđuid njálmmálaš fierpmádaga, čállosiid ja elektronalaš diehtojuohkinvuogádagaid bokte vai juksanjoavkkut ožžot rivttes ja ođasmahttojuvvon dieđuid.
árjjalaččat gaskkustit rivttes ja ođasmahttojuvvon dieđuid mediaid doaimma birra ja eará áššiid birra, main servodat berošta.
nannet gelbbolašvuođa ja loktet diđolašvuođa doaimma iešguđet diehtojuohkindoaibmabijuid birra .
geahččat bearrái ahte bargit oktilassii ožžot dieđuid doaimma birra vai eatnasat sáhttet searvat bargui juksat doaibmamihttomeriid.
geahččat bearrái ahte hálddahus- ja hálddašanbarggut čađahuvvojit geavaheaddjiaddjás láhkai jođánis, áššáiguoskevaš ja gelbbolaš mearrádusaid/cealkámušaid/vástádusaid bokte, ja vuollis oaivadeami ja gaskkusteami bokte.

Doaibmabijut .
Diehtojuohkin lea Sámediggái mearrideaddji váikkuhangaskaoapmi juksamis dikki mearridan ovttadássásašvuođamihttomeriid. Danne lea hui deaŧalaš čalmmustit ovttadássásašvuođa beaivválaš diehtojuohkimis ja dain sierranas diehtojuohkindoaibmabijuin, maid diggi álggaha.
Sámediggi áigu 2001-2002 ovddidit digitála arkiivavuogádaga Sámedikki doaimmaide. Digitála arkiivavuogádat galgá beavttálmahttit hálddašeami ja veahkehit juksat bajimuš mihttomeari sihkkarastit rabasvuođa ja buoridit vejolašvuođa čuovvut mielde Sámedikki doaimmain, vrd. Kap. 1.3.
Sámediggi almmuhišgoahtá ráidočállosiid 2002:s. Áigumuš lea dahkat Sámedikki dokumeanttaid juvssahahttin ja dovddusin stuorát oassái álbmogis. Guhkit áiggi vuollái lea mihttomearri ahte ráidu galgá leat juvssahahtti neahtas ja ohcanláhkai sihke dárogillii ja sámegillii.
Bálvalusaid ja sisdoalu ovddideapmi Sámedikki neahttasiidduin jotkojuvvo. Erenoamážit čalmmustat Sámi sátnevuorkká, Sámi sierrabibliotehka ja Sámedikki dievasčoahkkimiid njuolggasáddagiid neahtas. Geahča muđui poastta 21 Sierra doaibmagolut. .
Sámediggi áigu ráhkadahttit strategiijaid ja doaibmabijuid vai eanebut čálihit iežaset sámi jienastuslohkui. Prošeakta álggahuvvui 2001 ja galgá jotkojuvvot 2005 rádjai.
Sámediggi áigu 2002:s ovddidit pedagogalaš fálaldaga oahpaheaddjiide ja oahppiide Sámedikki ja sámepolitihka birra -- masa gullá maid buvttadit multimedialaš ovdanbuktima. Guhkit áiggi vuollái lea áigumuš beassat lágidit jahkásaš oahpaheaddjiidseminára Sámediggevisttis ja ásahit mátkedoarjjaortnega skuvlaluohkáide, mat háliidit galledit Sámedikki.
Sámediggi áigu 2002:s buvttadit iešguđetlágan diehtojuohkinávdnasiid, erenoamážit geatnegasvuođaid ja vuoigatvuođaid birra Sámedikki iežas doaimmas. Áigumuš lea ovddidit birrajándorbálvalusaid interneahtas.
Sámediggi áigu 2002:s árjjalaččat oassálastit Ráđđehusa ulbmáluššama oktavuođas sámiid ja sámiid diliid birra.
Dáid doaibmabijuid golut leat buohkanassii su. kr 1 500 000, maid osohahkii gokčat iežamet doaibmabušeahttapoasttain 01 ja 02 ja osohahkii geahččalat gokčat olggobeale prošeaktaruhtademiin.
12.4	Media.
Mihttomearri.
Sámi mediapolitihka (ášši 22/01) mihttomearri lea:.
sihkkarastit ahte sámit, sierra álbmogin, besset ovddidit ja nannet sámi mediefálaldaga rájáid rastá.
sihkkarastit sátnefriddjavuođa vuođđoeaktun ealli sámi demokratiijii.
sihkkarastit áššálaš ja máŋggabeallásaš dieđuid buot sámiide.
sihkkarastit ja nannet sámi servodateallima, giela ja kultuvrralaš identitehta.
sihkkarastit ahte sámit ožžot kvalitatiivva buori ja máŋggabeallásaš mediefálaldaga buot mediejoavkkuin.
hukset arenaid sámi ja sámegielat almmolaš divaštallamii.

Strategiija.
Sámediggi galgá váikkuhit ahte duohtandahkkojit dat mihttomearit ja prinsihpat, mat leat mearriduvvon áššis 22/01 «Sámi mediepolitihkka -- bajimuš mihttomearit ja prinsihpat». .

Doaibmabijut.
Sámediggi áigu 2002:s bargat dan ovdii ahte juolludeamit sámi mediaide lassánit, nu ahte šaddá vejolaš ásahit sámi beaiveaviissaid ja viiddis ja earuhuvvon mediefálaldaga olles sámi álbmogii. .
Evttohus 1, áirasis Sven-Roald Nystø, Sámediggeráđđi:.
Sámediggeráđđi čujuha postii 53.0 Guovttegielalašvuođadoarjagat. Tabealla 6.2 teaksta »Giellaprošeavttat» ovddabealde ii leat dievaslaš ja lea unohasat hámuhuvvon. Ráđđi evttoha ođđa teavstta.

Ođđa teakstaevttohus:.
Guovttegielalašvuođaruđaid hálddašeapmi mielddisbuktá liigebarggu Sámediggái ja dasa lassin gáibida erenoamáš gelbbolašvuođa. Lea dárbu nannet giellafágalaš oktavuođa Sámedikki ja gielddaid gaskka giellaáššiin. 10 200 000 kruvdnosaš árvvoštallaruđain poasttas 53.0 fievrriduvvo kr 600 000 postii 01 ođđa giellafágalaš virgái Sámedikki giellaossodagas.

Jagis 2001 áshuvvui giellaguovddáš Várjjagii. Kr 400 000 fievrriduvvo postii 53.3 Giellaguovddážat, Unjárgga gildii jagi 2002 ovddas. Dađi mielde go giellaguovddážat ásahuvvojedje Porsáŋgui, Gáivutnii, Divttasvutnii ja Evenáššái, fievrriduvvojedje vástideaddji supmit dohko. Guovttegielalašvuođa doarjagiidda gulle maiddái hálddašanguovllu giellaprošeavttat, geah. tabealla 6.4.
Sámediggeráđđi mearrida lagabui juolludaneavttuid.

Evttohus 2, áirasis Ole Henrik Magga, NSR ovttasbargojoavku:.

Ođđa teaksta tabellii 3.1.
Sámediggi Ruoŧas navdojuvvo searvat Sámi Parlamentáralaš Ráđđái jagi 2002. Sámediggi áigu bargat dan ovdii ahte Sámi Parlamentáralaš Ráđđi galgá boahtit olles doibmii nu johtilit go lea vejola daid áigumušaid mielde maid sámedikkit leat ovdal soahpan.

Sámediggi áigu bargat ovttas Gielddadepartemeanttain ja Davviriikkaid Ministtarráđiin sihkkarastit Sámi Parlamentáralaš Ráđi ekonomalaš vuođu jagis 2002 ja maŋit jagiid.

Evttohus 3, áirasis Willy Ørnebakk, Olgešbellodaga, Guovdageainnu Johttisámiid listtu, Dáloniid listtu, Bargiidbellodaga sámediggejoavkku, Sámiid válgalihtu ja Gasska-Norlándda siidda:.
Presideantta bálká bajiduvvo 421.000 ruvnnus 460.000 ruvdnui, lasáhus lea 8,4%. Ekonomalaš dili geažil áigu Sámediggi bajidit buhtadusa guhkkit áiggi badjel go eaktuduvvon sámedikki áššis 20/01 Sámedikki politihkalaš dási organiseren ja njuolggadusat. Virgái biddjojuvvo okta politihkalaš ráđđeaddi cuoŋománu 1. b. 02 rájes, ráđđelahttu 0,5 virggis ii biddjojuvvo. Sámediggi áigu áiggi mielde bajidit ráđđelahtuid virgeproseantta politihkalaš ráđđeaddiid sadjái. Kapihttalis šaddá seastin 1.180.000 ruvnnu ráđi árvalusa ektui. Rievdadusat bohtet ovdan tabeallas:.

Doaibmagolut pol.jođ.
Tab. 3.1.

(1000 ruvnnuin).

Poasta 01.
Doaibmagolut pol.jođ.
2001.
2002.
       evttohus.
 Rievd.02/.

Sámediggeráđđi.
2538.
3480.
2600.
-880.

Sámedikki dievasčoahkkin.
3928.
4500.
4200.
-300.

Sámedikki čoahkkin-jođihangoddi.
137.
235.
235.
0.

Sámediggejoavkkut.
1843.
1443.
1443.
0.

Sámedikki bearrái-geahččanlávdegoddi.
102.
102.
102.
0.

Sámedikki doarjjastivra.
0.
600.
600.
0.

Sámedikki giellastivra.
0.
400.
400.
0.

Sámi parl. ráđđi.
0.
300.
300.
0.

SUBMI.
8548.
11060.
9880.
-1180.

Sámediggi áigu 01.01.02 rájes váldit badjelasas guovttegielalašvuođa ruđaid hálddašeami, maid ovdal leat fylkkamannet juogadan, giellaossodat sáhttá dáláš resurssaiguin váldit badjelasas dán juogadeami, ođđa giellafágalaš virgi ii šatta. Hálddahusa doaibmagolut unniduvvojit eanet, 400.000 ruvnnuin, seastin šaddá ollásit miljon ruvnnu.

Doaibmag. Hálddahus.
Tab. 3.2.
(1000 ruvnnuin).

Poasta 01.
Hálddahus.

2001.
2002.
       Evttohus.
 .
Doaibmagolut.

45845.
48268.
47268.

Ealáhusovddideapmái juolluduvvo 540.000 ruvnnu eanet go maid ráđđi árvala.
Dát juogaduvvo nu ahte 290.000 ruvnnu manná Sámi ovddidanfondii ja 250.000 ruvnnu duodjeásahusaide.
 .
Ealáhusovddideapmi.
Tab 4.1.
(1000 ruvnnuin).

Poasta.
Ealáhusovddideapmi.
2001.
2002.
      evttohus.
Rievd.02/.

Sámi ovddidanfoanda.
18680.
18130.
18420.
290.

Duodjeásahusat.
3530.
3500.
3750.
250.

SUBMI.
22210.
21630.
22170.
540.

Sámi ovddidanfoanda.
Tabealla 4.2.
(1000 ruvnnuin).

Poasta.
Sámi ovddidanfoanda.
2001.
2002.
Evttohus.
rievd.02/.

Guolástus.
3750.
3640.
3690.
50.

Eanadoallu.
3250.
3140.
3190.
50.

Duodji.
2380.
2270.
2320.
50.

Lotnolasealáhusat.
4750.
4640.
4690.
50.

Eará ealáhusat.
4550.
4440.
4530.
90.

SUBMI.
18680.
18130.
18420.
290.

Duodjeásahusat.
Tabealla 4.3.
(1000 ruvnnuin).

Poasta.
Duodjeásahusat ja organisašuvnnat.
2001.
2002.
    Evttohus.
 rievd.02/.

Duodjeinstituhtta.
1800.
1800.
1800.
0.

Kárášjoga Duodje Gávpi.
100.
100.
100.
0.

Manndalen Husflidslag.
100.
100.
100.
0.

Unjárgga Sámiid Duodje.
100.
100.
100.
0.

Duodjeoahpahuskantuvra - nuorta.
150.
150.
150.
0.

Duodje- ja hábmenfágaid oahpahuskant.
100.
100.
100.
0.

Duojáriid Dállu.
200.
200.
200.
0.

Duojárid Ealáhus Searvi.
0.
250.
250.
0.

Sámiid Duodji.
980.
700.
950.
250.

SUBMI.
3530.
3500.
3750.
250.

Festivála doarjja bajiduvvo 200.000 ruvnnuin, ja dat addojuvvo ođđa festiválaide main lea mánáid- ja nuoraidprofiila. Valáštallandoaluide juolluduvvo 100.000 ruvnnu. .
Doarjja sámi kulturviesuide bajiduvvo 300.000, ruvnnuin, ruđat merkejuvvojit kulturguovddážiid várás. Eanet geavaheapmi 600.000 ruvnnu ráđi árvalusa ektui.

Kultuvra.
Tab. 5.1.
(1000 ruvnnuin).

Poasta.
Kultuvra.
2001.
2002.
      Evttohus.
 Rievd.02/.

Sámi kulturfoanda.
9475.
9000.
9000.
0.

Doarjja sámi girjelágádus.
1490.
1520.
1520.
0.

Doarjja sámi kulturviesuide.
3998.
4228.
4528.
300.

Doarjja sámi kulturogr.
1072.
1093.
1093.
0.

Festivála doarjja.
700.
1128.
1328.
200.

Sámi valáštallan.
500.
500.
600.
100.

Beaivváš Sámi Teáhter.
0.
10700.
10700.
0.

Dáiddastipeanddat.
0.
1300.
1300.
0.

SUBMI.
17235.
29469.
30069.
600.

Sámediggi eaktuda ahte guovttegielalašvuođa ruđaid lasáhus ollásit galgá juogaduvvot vuođđogielddaide, jos fylkkagielddain váldojuvvo eret ovddasvástádus dearvvasvuođafitnodagaide. Giellabargu olggobealde hálddašanguovllu nannejuvvo 280.000, ruvnnuin, mas 140.000 ruvnnu merkejuvvo Várdobáikki giellaguovddážá ođđa giellabargivirgái, ja 140.000 merkejuvvo julevsámi joatkkaoahpahusa ođđa organiseren- ja málleovddideami prošekteremii. Eanet geavaheapmi lea 880.000 ruvnnu Sámediggeráđi árvalusa ektui.  .

Giella.
Tab. 6.1.
(1000 ruvnnuin).

Poasta 53.
Giella.
2001.
2002.
    Evttohus.
 rievd.02/.
53.0.
Doarjja guovtteg.vuhtii.
15850.
25050.
25650.
600.
53.2.
Giellaproš.olggab.d.guovllu.
2406.
2450.
2730.
280.
53.3.
Giellaguovddážat ođđa.
1600.
2000.
2000.
0.

SUBMI.
19856.
29500.
30380.
880.

Doarjja guovttegielalašvuhtii.
Tab. 6.2.
(1000 ruvnnuin).

Poasta 53.
Doarjja guovttegielatvuhtii.
2001.
2002.
        Evttohus.
rievd.02/.

Guovdageaidnu suohkan.
3321.
5337.
5554.
217.

Kárášjohka.
3102.
4984.
5201.
217.

Deatnu.
2489.
3996.
4146.
150.

Porsáŋgu.
2060.
3308.
3758.
450.

Unjárga.
1609.
2188.
2288.
100.

Gáivuotna.
1404.
2258.
2838.
580.

Finnmárkku fylkkagieldda.
1057.
1691.
1057.
-634.

Romssa fylkkagielda.
808.
1288.
808.
-480.

SUBMI.
15850.
25050.
25650.
600.

Ođđa Savio musea prošekteremii várrejuvvo 100.000 ruvnnu bušeahtas. Juolludus Gallogiedde museai bajiduvvo 60.000 ruvnnuin.

Birasg. ja kultursuodj.
Tab. 7.1.
(1000 ruvnnuin).

Post.
Birasg. ja kultursuodj.
2001.
2002.
      Evttohus.
 rievd.02/.
54.0.
Kulturmuittuid suodj.
1000.
1000.
1000.
0.

Museat.
970.
8700.
8860.
160.

Sámi arkiiva ođđa.
0.
665.
665.
0.

SUBMI.
1970.
10365.
10525.
160.

Tabeallas 2.1 oaidnit ollislaččat bušeahttarievdadusaid:.

Tab. 2.1.
(1000 ruvnnuin).

Poasta.
Namuhus.
2001.
2002.
    Evttohus.
 rievd.02/.
1.
Doaibmagolut pol.jođ.
8548.
11060.
9880.
-1180.
1.
Doaibmagolut hálddahus.
45845.
48268.
47268.
-1000.
21.
Erenoamáš doaibmagolut.
1800.
3412.
3412.
0.
45.
Stuorát oastimat.
0.
0.
0.
0.
51.
Ealáhusovddideapmi.
22210.
21630.
22170.
540.
52.
Kultuvra.
17235.
29469.
30069.
600.
53.
Sámegiella.
19856.
29500.
30380.
880.
54.
Birasg. ja kultursuodjaleapmi.
1970.
10365.
10525.
160.
55.
Eará doarjja (pol. bargui).
5762.
4900.
4900.
0.
56.
Oahpahus.
21064.
20714.
20714.
0.
57.
Riikkaidgaskasaš ovttasb.
1300.
1100.
1100.
0.
59.
Dearvvasv. ja sosiála.
0.
5200.
5200.
0.
60.
Bibliotehkabusset.
0.
4182.
4182.
0.

SUBMI.
145590.
189800.
189800.
0.

Diehtojuohkin.
Mihttomearri ođđa čuokkis.
jienastuslohkui čáliheami sakka lassáneapmi .

Strategiijat ođđa čuoggát.
juohkit dieđuid Sámedikki doaimma birra aviisaalmmuheami bokte.
ráhkadit plána movt buoridit jienastuslohkui čáliheami.
váldit mielde Sámedikki ollislaš politihkalaš viidodaga hábmet ja čalmmustit Sámedikki birra olbmuide/geavaheaddjiide.

Evttohus 4, áirasis Tormod Bartholdsen, Olgešbellodat ja Johttisámiid listu:.
Eai biddjojuvvo guokte politihkalaš ráđđeaddi 100% virgái.
Ii máksojuvvo 50% buhtadus ovtta ráđđelahttui, nugo lea evttohuvvon Sámedikki 2002 bušeahtas.

Evttohus 5, áirasis Tormod Bartholdsen, Olgešbellodat ja Johttisámiid listu:.
Sámedikki presideantta bálká/buhtadus biddjojuvvo seamma bálkáceahkkái go direktøra bálká lea, bálkáceahkkái 77, 562 200 ruvnnu jahkái, ja dasa lasihuvvo ruvdnu eanet go direktørii, danne go presideanta lea Sámedikki bajimuš olmmoš. Sámedikki várrepresideanta oažžu buhtadusa mii lea 80% Sámedikki presideantta bálkkás, mii jahkái lea 449.760,- ruvnnu. Eará politihkalaš buhtadusat rehkenastojuvvojit nugo dál, muhto vuođđun biddjojuvvo várrepresideantta bálká. Dát galgá leat Sámediggeráđi bušeahtas.

Evttohus 6, áirras Geir Tommy Pedersen, NSR ovttasbargojoavku ja Guovddášbellodaga sámediggejoavku:.

Rievdadus tabealla 2.1.



(1000 kr).
Poasta.
Namahus.
2000.
2001.
2002.
+/-.
01.
Doaibmagolut pol. jođiheapmi.
7 875.
8 548.
11 060.

01.
Doaibmagolut háldd.
38 264.
45 845.
48 268.
-100    48 168.
21.
Sierra doaibmagolut.
2 000.
1 800.
3 412.

45.
Stuorát reaidoháhkan.
5 000.



51.
Ealáhusovddideapmi.
22 197.
22 210.
21 630.

52.
Kultuvra.
17 001.
17 235.
29 719.
+250    29 719.
53.
Sámegiella.
20 456.
19 856.
29 500.
-300      29 00.
54.
Biras- ja kultursuodjalus.
1 000.
1 970.
10 365.
+150    10 515.
55.
Eará doarjagat (pol. bargu).
4 547.
5 762.
4 900.

56.
Oahpaheapmi.
18 154.
21 064.
20 714.

57.
Riikkaidgaskasaš ovttasbargu.
0.
1 300.
1 100.

59.
Dearv. ja sosiálaulbmáluššan.

0.
5 200.

60.
Girjebusset.

0.
4 182.


SUBMI.
136 494.
145 590.
189 800.
44 210.

Lasáhus tabeallas 5.4 Kulturviesut.
Mearrasámi gelbbolašvuođaguovddáš, Billávuonas		kr. 250 000.

Rievdadus tabeallas 6.2 Guovttegielalaš doarjagat.
Tabealla 6.2 .266.2.




(1000 kr).
Poasta 53.0 .
Guovttegielalašvuođadoarjagat.
2000.
2001.
2002.
+/-.

Guovdageainnu suohkan.
3 021.
3 321.
5 421.


Kárášjoga gielda.
2 802.
3 102.
5 052.


Deanu gielda.
2 116.
2 489.
4 089.


Porsáŋggu gielda.
2 161.
2 060.
3 610.


Unjárgga gielda.
1 309.
1 609.
2 234.


Gáivuona suohkan.
1 504.
1 404.
2 479.


Finnmárkku fylkkagielda.
374.
1 057.
1 057.


Romssa fylkkagielda.
125.
808.
 808.

 .
SUBMI.
13 486.
15 850.
27 750.


Lasáhus tabellii 7.3 Museat.
Jáhkovuona mearrasámi musea	kr. 250 000.

Teakstalasáhus.
Sámedikki doarjjastivra bivdo doarjut Savio-musea lágidangieldda ohcamuša vuođul. Sámdiggi háliida ain ságastallat Mátta-Várjjaga gielddain sámi museaid boahttevaš organiserema birra ja mo čoakkáldagaid buoremusat rádjat.
Jienasteapmi.
39 áirasis ledje 39 mielde jienasteamis.
Mildosat goalmmát evttohusas gessojuvvojedje ja sáddejuvvojedje Sámediggeráđđái.
Njealját evttohus gessojuvvui ruovttoluotta.

Jienasteapmi čađahuvvui čuovvovaš vugiin.
Evttohus 1 mearriduvvui 20 jienain.
Evttohus 2 mearriduvvui 24 jienain.
Evttohus 5 hilgojuvvui 35 jienain.
Evttohus 6 mearriduvvui 20 jienain.
Sámediggeráđđi árvalus, biddjui goalmmát evttohusa vuostá. Sámediggeráđi árvalus mearriduvvui 20 jienain.
Sámediggeráđi árvalus, earret mearriduvvon rievdadusaid, mearriduvvui ovttajienalaččat.
Beavdegirjelasáhus.
Dán áššis ii ovddiduvvon beavdegirjelasáhus.
Sáhkavuorro- ja replihkkalistu.

Sáhkavuorru.
Replihkka.
1.
Sven-Roald Nystø, áššejođih.  .
Egil Olli.


Sven-Roald Nystø.
2.
Willy Ørnebakk.
Sven-Roald Nystø.


Willy Ørnebakk.
3.
Geir Tommy Pedersen.
Egil Olli.


Steinar Pedersen.


Willy Ørnebakk.


Sverre Anderssen.


Geir Tommy Pedersen.
4.
Tormod Bartholdsen.
Jánoš Trosten.


Tormod Bartholdsen.
5.
Ole Henrik Magga.

6.
Isak Mathis O. Hætta.
Ingar Eira.


Sven-Roald Nystø.


Isak Mathis O. Hætta.
7.
Steinar Pedersen.
Geir Tommy Pedersen.


Johan Mikkel Sara.


Berit Ranveig Nilssen.


Terje Tretnes.


Svein Peter Pedersen.


Ragnhild L. Nystad.


Steinar Pedersen.
8.
Sten Jønsson.
Sven-Roald Nystø.

Svein Peter Pedersen (čoahkkinortnegii).

Magnhild Mathisen (čoahkkinortnegii).

Ragnhild L. Nystad (čoahkkinortengii).

Steinar Pedersen (čoahkkinortengii).
9.
Per Solli.
Sven-Roald Nystø.


Svein Peter Pedersen.


Per Solli.
10.
Olaf Eliassen.
Steinar Pedersen.


Egil Olli.


Willy Ørnebakk.


Olaf Eliassen.
11.
Ragnhild L. Nystad.
Willy Ørnebakk.


Anders Urheim.


Per Edvin Varsi.


Ragnhild L. Nystad.
12.
Magnhild Mathisen.
Ragnhild L. Nystad.


Berit Ranveig Nilssen.


Magnhild Mathisen.
13.
Johan Mikkel Sara.
Egil Olli.


Magnhild Mathisen.


Jørn Are Gaski.


Steinar Pedersen.


Johan Mikkel Sara.
14.
Tormod Bartholdsen.


Anders Urheim (čoahkkinortnegii).

Ingar Eira (čoahkkinortnegii).
15.
Geir Tommy Pedersen.

16.
Roger Pedersen.
Svein Peter Pedersen.


Ingar Eira.


Ann-Mari Thomassen.


Roger Pedersen.
17.
Berit Oskal Eira.

18.
Per Edvin Varsi.
Ragnhild L. Nystad.


Geir Tommy Pedersen.


Per Edvin Varsi.
19.
Ingar  Eira.
Isak Mathis. O. Hætta.


Egil Olli.


Ingar Eira.
20.
Anders Urheim.
Ragnhild L. Nystad.


Stig Eriksen.


Per Edvin Varsi.


Anders Urheim.
21.
Jon Erland Balto.
Egil Olli.


Steinar Pedersen.


Jon Erland Balto.
22.
Berit Ranveig Nilssen.
Magnhild Mathisen.


Steinar Pedersen.


Berit Ranveig Nilssen.
23.
Per A. Bæhr.
Geir Tommy Pedersen.


Per A. Bæhr.
24.
Svein Peter Pedersen.
Geir Tommy Pedersen.


Jánoš Trosten.


Per Solli.


Steinar Pedersen.


Willy Ørnebakk.


Svein Peter Pedersen.
25.
Terje Tretnes.

26.
Willy Ørnebakk.
Geir Tommy Pedersen.


Terje Tretnes.


Jánoš Trosten.


Ragnhild L. Nystad.


Olaf Eliassen.


Willy Ørnebakk.
27.
Egil Olli.

28.
Ragnhild L. Nystad.
Per Edvin Varsi.


Stig Eriksen.
29.
Geir Tommy Pedersen.

30.
Willy Ørnebakk                                  .
Per Anders Bæhr.
31.
Sven-Roald Nystø, áššejođiheaddji.

Willy Ørnebakk (jienasteapmái).

Per A. Bæhr (jienasteapmái).
Sámedikki mearrádus maŋŋá jienasteami lea ná:.
Sámedikki 2002 bušeahtta .

Sisdoallu.
Poasta.
1.
Juolludeamit Sámediggái buohkanassii -- vurdojuvvon.

2.
Sámedikki mihttomearri ja ekonomalaš rámmajuogustus.

3.
Politihkalaš ja hálddahuslaš doaibmagolut.
01, 21.
4.
Ealáhusovddideapmi.
51.
5.
Kultuvra.
52.
6.
Giella.
53.
7.
Biras- og kultursuodjalus.
54.
8.
Eará doarjagat.
55.
9.
Oahpaheapmi.
56.
10.
Riikkaidgaskasaš bargu.
57.
11.
Dearvvasvuođa ja sosiála áigumušat.
59.
12.
Girjerádjo- ja diehtojuohkinbálvalusat.
60.


1.	Juolludeapmi Sámediggái buohkanassii.
Sámediggi čujuha Ráđđehusa jagi 2002 stáhtabušeahttaevttohussii. 2002 juolludeapmi buohkanassii Sámediggái lea ná:.
Tabealla 1.1.




(1000 kr).
Poasta .
Namahus.
2000.
2001.
2002.
+/-.
540.50.
Sámediggi, GGD.
101 234.
106 900.
120 100.
13 200.
206.50.
Sámediggi, GOD.
23 525.
25 954.
25 687.
-267.
856.50.
Sámediggi , MBD.
0.
8 110.
8 113.
3.
326.78.
Sámediggi, KD.
3 520.
3 626.
29 100.
25 474.
1140.50.
Sámediggi, ED.
0.
0.
0.
0.
1429.72.7.
Sámediggi, BD.
0.
1 000.
1 000.
0.
701.21.05.
Sámediggi, SDD*.


5 800.
5 800.

 SUBMI.
128  279.
145 590.
189 800.
44 210.
* Sosiála- ja dearvvasvuođadepartementta juolludeapmi mearriduvvo loahpalaččat ođđajagemánus 2002. .
Dasa lassin Sámediggi hálddaša ruđa, maid eará ruhtadangáldut fievrridit doibmii jagis jahkái. Dát leat einnostuvvi jahkásaš sturrodagat ja galget sierra raporterejuvvot. Ovdamearkan sáhttet leat doarjagat boazodoallošiehtadusaid ja eanadoallošiehtadusaid šiehtadanbealálaččain. Seamma gusto maiddái ruđaide, mat juolluduvvojit prošeavttaide ja eará doaimmaide. Oktasaš dáin lea ahte dát eai bistevaččat fievrriduvvo Sámedikki bušehttii.

Sámediggi lea bidjan moanat mihttomeriid sámediggeplánas, mii lea Sámedikki guhkesáiggi plána. Sámediggeplána lea bušeahttahábmema váldodokomeanta. Dasa lassin Sámediggi bidjá vuođđun oasseplánaid, dieđáhusaid ja mearrádusaid go hábme bušeahta mihttomeriid, strategiijaid ja doaibmabijuid.
Sámedikki bajimuš mihttomearri lea:.
»Kultuvrralaš oktilašvuohta mas leat vuođđun sápmelaččaid árvu ja vuoigatvuođat álbmogin ja eamiálbmogin».
Biras-, dásseárvo- ja diehtojuohkinperspektiiva lea juohke suorgái mearrideaddjin Sámedikki politihka hábmemis ja čađaheamis.
Biras.
Sámedikki politihka vuođđun lea guhkesáigge ealáhus- ja servodatovddideapmi sámi guovlluin, man oktavuođas luondduresurssaid ii ábut geavahit eanet go maid luondu gierdá. Doahpagat biras, luondu ja kultuvra gullet lávga oktii. Nappo leage mearrideaddjin ahte birasperspektiiva ovttaiduvvá buot Sámedikki bargguin ja doaimmain.

Dásseárvu.

Sámedikkis lea dásseárvu deaŧalaš mihttomearrin sámi servodahkii, ja 1999:s Sámediggi mearridii váldomihttomearrin dásseárvodoaibmaplánas: »Sámi nissoniin ja albmáin galget leat seamma vuoigatvuođat, geatnegasvuođat ja vejolašvuođat buot servodatsurggiin.».

Dásseárvu servodagas čatnasa lávga resursajuogustusaide sohkabeliid gaskka ja daid vejolašvuođaide, mat nissoniin ja albmáin lea váikkuhit ja mearridit. Sámediggi juogada fuopmášahtti ollu ruđa bušeahtastis. 2001-2002 bušeahttabarggu oktavuođas álggahuvvui dásseárvoperspektiivva ovttaiduhttinbargu, mii galgá jotkojuvvot ja viiddiduvvot jagis 2002. Váikkuhangaskaoapmegeavaheami ja vejolaš muddendárbbuid ferte veardidit Sámedikki dásseárvomihttomeriin.
Diehtojuohkin.
Sámediggái politihkalaš ja hálddahuslaš orgánan lea deaŧalaš sihkkarastit rabasvuođa, geahččanlobi ja máhtolašvuođa. Dán juksá go ee. geavaha gulahallanperspektiivva olles Sámedikki doaimmas. .
2.	Sámedikki mihttomearri ja ekonomalaš rámmajuogustus.
Sámediggi geavaha dán rámmajuogustusa jagi 2002 váldopoasttain:.
Tabealla 2.1.




(1000 kr).
Poasta.
Namahus.
2000.
2001.
2002.
+/-.
01.
Doaibmagolut pol. jođiheapmi.
7 875.
8 548.
11 060.
2 512.
01.
Doaibmagolut háldd.
38 264.
45 845.
48 168.
2 323.
21.
Sierra doaibmagolut.
2 000.
1 800.
3 412.
1 612.
45.
Stuorát reaidoháhkan.
5 000.
0.
0.
0.
51.
Ealáhusovddideapmi.
22 197.
22 210.
21 630.
-580.
52.
Kultuvra.
17 001.
17 235.
29 719.
12 484.
53.
Sámegiella.
20 456.
19 856.
29 200.
9 344.
54.
Biras- ja kultursuodjalus.
1 000.
1 970.
10 515.
8 545.
55.
Eará doarjagat (pol. bargu).
4 547.
5 762.
4 900.
- 862.
56.
Oahpaheapmi.
18 154.
21 064.
20 714.
-350.
57.
Riikkaidgaskasaš ovttasbargu.
0.
1 300.
1 100.
-200.
59.
Dearv. ja sosiálaulbmáluššan.

0.
5 200.
5 200.
60.
Girjebusset.

0.
4 182.
4 182.

SUBMI.
*136 494.
145 590.
189 800.
44 210.
* 2000 juogastusas ledje mielde maiddái olggobeale ruhtaduvvon prošeavttat, mii čilge erohusa tabealla 1.1 ja 2.1 gaskka jagis 2000.


3.	Poasta 01 Politihkalaš ja hálddahuslaš doaibmagolut.
Poasta 01 Politihkalaš dási doaibmagolut.
Dát poasta gokčá Sámedikki politihkalaš dási doaibmagoluid. Juogustus Sámedikki iešguđet doaimmaid gaskka lea ná:.
Tabealla 3.1.




(1000 kr).
Poasta 01.
Doaibmag. pol. jođiheapmái.
2000.
2001.
2002.
+/-.

Sámediggeráđđi .

2 538.
3 480.
942.

Sámedikki dievasčoahkkin.

3 928.
4 500.
572.

Sámedikki čoahkkinjođihangoddi.

137.
235.
98.

Sámediggejoavkkut.

1 843.
1 443.
-400.

Sámedikki bearráigeahččanlávdegoddi.

102.
102.
0.

Sámedikki doarjjastivra .

0.
600.
600.

Sámedikki giellastivra .

0.
400.
400.

Sámi parlamentáralaš ráđđi.

0.
300.
300.

 SUBMI.
7 875.
8 548.
11 060.
2 512.

Presideantta buhtadus biddjo kr 540 000 jahkái. Lassin boahtá buhtadus 2 politihkalaš ráđđeaddái cuoŋománu 1. beaivvi rájes 2002 b.c. 55 ja okta ráđđeláhttu buhtaduvvo 50 % virggis. Eará áirasiid buhtadus biddjo proseantalohkun presideantta buhtadusas Sámedikki politihkalaš dási njuolggadusaid mearrádusa vuođul.
Politihkalaš dási doaibmabušeahta lassáneami sivvan lea:.
Sámedikki bálká- ja buhtadusdási mudden ášši 20/01 mearrádusa vuođul. Dát gártá su. kr 700 000.
Sámedikki doarjjastivrra ja giellastivrra goluid bušehteren sirdojuvvo poasttas 01 hálddahusa doaibmagolut, gos dat ledje 2001, postii 01 politihkalaš dási doaibma 2002 rájes. Dát gártá kr 1 000 000.
Kr 300 000 biddjo Sámi parlamentáralaš ráđi doaimmaheapmái.
Sámediggeráđi ja Sámedikki dievačoahkkima oppalaš bušeahttalassáneapmi, mii lea kr 134 000.

Sámediggi Ruoŧas navdojuvvo searvat Sámi parlamentáralaš ráđđái jagi 2002. Sámediggi áigu bargat dan ovdii ahte Sámi parlamentáralaš ráđđi galgá boahtit olles doibmii nu johtilit go lea vejolaš daid áigumušaid mielde maid sámedikkit leat ovdal soahpan.

Sámediggi áigu bargat ovttas Gielddadepartemeanttain ja Davviriikkaid Ministtarráđiin sihkkarastit Sámi parlamentáralaš ráđi ekonomalaš vuođu jagis 2002 ja maŋit jagiid.

Poasta 01 Hálddahusa doaibmagolut.
Sámedikki hálddahus galgá áimmahuššat guokte rolla. Nuppi dáfus dat galgá leat politihkalaš čállingodderolla ja nuppi dáfus fas galgá áimmahuššat rolla ollašuhtti hálddašanorgánan. Sámedikki hálddahusa doaibmagolut:.
Tabealla 3.2.




(1000 kr).
Poasta 01.
Hálddahusa doaibmagolut .
2000.
2001.
2002.
+/-.

Doaibmagolut.
38 264.
45 845.
48 168.
2 323.

Ráđđehusa bušeahttaevttohusas lea addon bušeahttalassáneapmi Sámediggái vai sáhttá systemáhtaleabbo bargat boazodoallofágalaš, museafágalaš, dearvvasvuođa- ja sosiálafágalaš, giellafágalaš ja báikenammafágalaš áššiiguin.
Boazodoallofágalaš hástalusat.
Stáhta boazodoallopolitihkka lea oassi stáhta sáme- ja eamiálbmotpolitihkas. Boazodoallu lea guovddáš sámi ealáhus. Sámedikki boazodoallopolitihka mihttomearri lea váikkuhit boazodoalu ovdáneami kultuvrralaš, ekonomalaš ja ekologalaš ceavzilis ealáhussan. Boazodoallošiehtadusain lea Sámedikkis observatørastáhtus stáhta bealde. Orru leamen jierpmálaš ja ulbmillaš addit Sámediggái iešheanalis observatørarolla, sorjjaskeahttá šiehtadallanbeliin. Vai nagodivččii doalahit Sámedikki boazodoallopolitihka ja boazodoallošiehtadusaid doaimmaid, ferte Sámediggi nannet hálddahusresurssaidis ovttain virggiin.
Museafágalaš hástalusat.
Áššis 38/00 Sámi museat Norggas -- boahttevaš organiseren ja stivrenvuogádat, Sámediggi árvalii váldit badjelasas hálddašanovddasvástádusa sámi museain Norggas. Sámediggi eaktudii dan oktavuođas ahte Sámediggi oažžu resurssaid hálddašit dán ođđa doaimma. Sámediggái fievrriduvvo dát ovddasvástádus 2002 rájes. Dán ođđa ovddásvástádussuorggi čuovvoleapmái Sámediggi dárbbaša eanet hálddahusresurssaid.
Sámedikki iežas čielggadeapmi sámi museaid boahttevaš organiserema ja stivrenvuogádaga birra biddjo vuođđun sámi museaid oktiiordnenprosessii. Dát oktiiordnenproseassa álggahuvvo seammás go Sámediggi oažžu ovddasvástádusa sámi museain.
Dearvvasvuođa- ja sosiálafágalaš hástalusat.
Sámediggi lea 1998 čavčča rájes bargan dearvvasvuođa- ja sosiálaprošeaktaáššiiguin. Prošeaktaáigodat nohká 31.12.2001, muhto lea guhkiduvvon jagiin 31.12.2002 rádjai. Sosiála- ja dearvvasvuođadeparttemeantta juolludeamit biddjojit Sámedikki bušehttii.
Sámi giella ja kulturáddejupmi ii leat doarvái bures váldojuvvon vuhtii dearvvasvuođa-, sosiála- ja oahppofálaldagaid hábmemis ja čađaheamis. Nappo leage stuorra hástalus ožžodit dievaslaš fálaldaga sámi álbmogii. Dát lea álbmotlaš bargun. Vai Sámedikki návccat dáin áššiin buorránivčče, de ásahuvvo bistevaš virgi hálddahussii.
Giellafágalaš hástalusat.
Sámediggi lea moanat jagiid hálddašan sámegiela hálddašanguovllu guovttegielalašvuođaruđaid gielddaide ja fylkkagielddaide. 2002 rájes Sámediggi hálddaša maiddái árvvoštallaruđaid sámegiela hálddašanguovllu 6 gildii. Dát buvttiha eanet áššemeannudanbarggu ossodaga hárvelohkosaš bargiide. Sámediggi háliida lávgadeabbo čuovvolit, oaivadit ja bagadit daid gielddat, mat ožžot guovttegielalašvuođaruđaid. .
Dan sivas evttohuvvo ahte Sámedikki giellaossodat nannejuvvo ovttain virggiin ja doaibmaruđaiguin oaivadanbálvalussii guovttegielalašvuođadoarjaga lassáneami oktavuođas.
Báikenammafágalaš hástalusat.
Sámediggái váldá badjelasas sámi báikenammabálvalusa 2002 rájes. Dát bálvalus čatnasa lunddolaččat Sámedikki eará bargguide sámi gielain ja kulturmuitosuodjalusain. Lassin hálddahuslaš bagadandoaimmaide sámi báikenamaid oktavuođas galget davvi-, julev- ja lullisámegiela báikenammakonsuleanttat neavvut ja oaivadit almmolaš orgánaid ja earáid, geat mearridit mo báikenamaid čállit. Go Sámediggi váldá badjelasas dán ovddasvástádusa, de dat mielddisbuktá maiddái ahte hálddahusresurssat ja konsuleantabálvalusaid resurssat nannejuvvojit.
Poasta 21 Sierra doaibmagolut.
Doaimmaheami oktavuođas Sámediggi dárbbaša sierra doaibmabijuid, mat eai gula dábálaš hálddahusdoibmii. Dákkár doaibmabijut leat ovdal leamaš ruhtaduvvon sierra foandasajuštemiiguin kultur-/ealáhusráđi dahje 2001 Doarjjastivrra mearrádusaiguin. Dán lágan sierra doaibmagoluid ruhtadeapmi čájeha heittogit Sámedikki doaimmaid. Danne árvvoštallo ávkkálažžan ahte ásahuvvo ođđa poasta sierra doaibmagoluid várás. Ođđa doaibmabijut juohkásit ná:.

Tabealla 3.3.




(1000 kr).
Poasta.
Namahus.
2000.
2001.
2002.
+/-.
21.1.
Oahpponeavvoráhkadeapmi.
2 000.
1 800.
1 800.
0.
21.2.
Interreg doaibmagolut .
0.
0.
300.
300.
21.3.
Interneahtta/dáhtadiehtojuohkin.
0.
0.
700.
700.
21.4.
Giellagelbbolašvuođa lokten .
0.
0.
500.
500.
21.5.
Politihkalaš álgagat (poásttas 55.2).
0.
0.
62.
62.
21.6.
Dásseárvobálkkašupmi.
-.
-.
50.
50.
 .
SUM.
2 000.
1 800.
3 412.
1 612.

Oahpponeavvoráhkadeapmi.
Sámediggi doalaha sierra doaibmagoluid oahpponeavvoráhkadeapmái gos lea erenoamáš stuorra dárbu ja váttis fidnet gelbbolaš máhtolašvuođa. Poasta ruhtada maiddái oahpponeavvuid kvalitehtasihkkarastima ja oahpponeavvuid ja oahppofálaldagaid evaluerema ja čielggademiid. Jagi 2002 rámma lea kr 1 800 000.
Guovlluidgaskasaš ovttasbargu -- doaibmagolut.
Sámediggi bargá árjjalaččat ovttas ruoŧa ja suoma Sámedikkiiguin plánet, ruhtadit ja čađahit  guovlluidgaskasaš ovttasbarggu, man vuosttažettiin EO ruhtada. Dán oktavuođas leat ruoŧa bealde ásahuvvon ruoŧa Sámedikki vuollái sierra čállingottedoaimmat. Dát leat prošeavttat maid EO ja norgga doarjagat norgga Sámedikki bokte ruhtadit ovttas. Norgga Sámediggi ruhtada muhtun oasi čállingotti doaibmagoluin prográmmaid hálddašeami oktavuođas. Dáid lea ovdal gokčan Sámedikki doarjjastivrra foandalohpádusaiguin. Vai dát golut bohtet oidnosii ja norgga ruhtadanoassi šattašii eanet einnostuvvi, de sajustuvvojit ruđat ođđa postii 21.2 Interreg Doaibmagolut. Sajustuvvo kr 300 000 jagi 2002 Interreg-barggu hálddašeapmái. .
Interneahtta ja diehtojuohkin.
Sámediggi lea 2001 almmuhan sierra interneahttasiiddu. Interneahttasiidu lea hui deaŧalaš gulahallan- ja diehtojuohkinreaidu Sámediggái. Otná fálaldat lea uhcimusfálaldat. Danne eaktuduvvoge ahte dát fálaldat doalahuvvo bahtteáiggis ee. dainna lágiin ahte ollu bálvalusaid addit njuolgga neahtas. Dát dávista maiddái ráđđehusa e-Norga plánain, ahte galgá leat elektrovnnalaš hálddašeapmi, mii lea rabas birra jándora.
Sámediggi áigu dáid bálvalusaid fállat neahtas:.
Gáibádus čálihuvvot sámi jienastuslohkui.
Jienasteapmi sámediggeválggas.
Čuovvut Sámedikki ráđđádallamiid ja preassakonfereanssaid jiena ja gova bokte.
Ohcat, várret ja luoikkahit girjjid Sámi sierrabibliotehkas.
Ohcat ja diŋgot/viežžat Sámedikki čállosiid (plánaid, čielggademiid jna.).
Ohcat ja diŋgot/viežžat Sámedikki journálii biddjon dokumenttaid.
Ohcat ja viežžat elektrovnnalaš oahpponeavvuid oahppneavvodiehtovuođus.
Ohcat ja gávdnat sámegielsániid, -doahpagiid ja -namahusaid Sámi sátnevuorkkás.
Ohcat Sámedikki iešguđetlágan doarjagiid ja stipeanddaie.

Dáin bálvalusain leat máŋga, mat gáibidit norgga standárdda vuolláičállimis. Dát lea ráhkaduvvomin ja lea vuordimis ahte dat almmuhuvvo ovdal 2002.
Jahkái 2002 Sámediggi vuoruha dáid doaibmabijuid:.
Ohcat ja gávdnat sámegielsániid, -doahpagiid ja -namahusaid Sámi sátnevuorkkás.
Ohcat, várret ja luoikkahit girjjid Sámi sierrabibliotehkas.
Sáddet Sámedikki ráđđádallamiid neahta bokte - jienain.

Sámi sátnevuorká.
Sámi sátnevuorkká ovttaiduhttin mielddisbuktá boares diehtovuođu nuppástuhttin ođđa diehtovuođđun Unicoda-teknologiija vuođul. Dasa lassin ferte ráhkadit ohcan- ja ovdanbuktinlaktaga diehtovuođa ja Sámedikki neahttasiidduid gaskka. Adno deatalažžan ahte sátnevuorká šaddá oassin Sámedikki neahttafálaldagas. Golut dán barggu oktavuođas meroštallojuvvojit gártat kr 400 000.
Sámi sierrabibliotehka neahtas.
Sámi sierrabibliotehka berre farggamusat leat olahahtti neahtas, mas lea ollistuvvon diehtovuođđu ja vejolašvuohta ohcat, várret ja luoikkahit girjjálašvuođa ja eará gálduid, mat gávdnojit girjerájus. Dákkár neahttabálvalusat nannešedje girjeráju riikkaidgaskasaš, sámi girjerádjun ja dagahivčče dan juvssahahttin buot sápmelaččaide beroškeahttá geografiijas. Golut dán prošeavtta oktavuođas meroštallojuvvojit gártat kr 200 000.
Sámedikki ráđđádallamat neahtas.
Neahttasáddagat Sámedikki ráđđádallamiin veahkehivčče sámi álbmoga buorebut čuovvut sámepolitihkalaš divaštallama. Dál sáddejuvvojit ráđđádallamat NRK Sámi Radio digitála sáddagiid bokte. Dađibahábut leat hárvelohkosaš olbmot, geat ožžot sisa dán kanála, iige dát fálaldat váikkut politihkalaš diehtojuohkima lassáneami. Golut dán prošeavtta oktavuođas meroštallojuvvojit gártat kr 100 000.
Sámegiela gealbudeapmi.
Sámediggi háliidivčče nannet Sámedikki bargiid vejolašvuođa váldit oahpu ja joatkkaoahpu sámegielas. Lea deaŧalaš movttiidahttit bargiid ovdánit doaibmi guovttegielat mielbargin. Ossodagain ii leat seamma vejolašvuohta gokčat goluid bálkáhuvvon virgelobiid ja guhkit áiggi vuoliduvvon bargocuokka oktavuođas. Danne várrejuvvo guovddáš poasta maid Sámedikki direktøra hálddaša veahkehit ossodagaid, main leat doaibmanváttisvuođat giellaoahppama goluid geažil.
Sámegiela gealbudeami rámman lea jahkái 2002 biddjon kr 500 000.
Politihkalaš álgagat.
Várrejuvvojit ruđat, maid Sámediggeráđđi beassá hálddašit doaibmabijuide ja politihkalaš álgagiidda, mat muđui eai gokčojuvvo Sámedikki doarjjaortnegiid bokte. Ortnega rámman biddjo kr 62 000.


4.	Poasta 51 Ealáhusovddideapmi.
Sámediggi várre dáid váikkuhangaskaomiid sámi ealáhusovddideapmái jagis 2002:	.
Tabealla 4.1.




(1000 kr).
Poasta.
Namahus.
2000.
2001.
2002.
+/-.
51.0.
Sámi ovddidanfoanda.
18 597.
18 680.
18 130.
- 550.
51.2.
Duodjeásahusat ja -org.
3 600.
3 530.
3 500.
-30.
 .
SUBMI.
22 197.
22 210.
21 630.
-580.

Oppalaš mihttomearri, strategiijat ja doaibmabijut .
Sámediggeplánas lea ealáhusa ja kultuvrra čatnaseapmi garrasit deattuhuvvon. Danne leage deaŧalaš nannet ja suddjet ealáhusdoaimmaid, mat leat sámi kultuvrra ja identitehta ávnnaslaš vuođđun. Báikkálaš ealáhuseallin lea buori muddui sámi kultuvrra ávnnaslaš vuođđu. Lea deaŧalaš nannet ja ovddidit báikkálaš ealáhusaid geavahettiin árjjalaš váikkuhangaskaomiid. Váikkuhangaskaomiid geavaheapmi galgá váikkuhit dan, ahte nissoniidda ja albmáide lea geasuheaddji ássat ja eallit sámi báikegottis. Váikkuhangaskaomiid geavaheapmi dievaslaš ealáhuspolitihkas galgá addit vejolašvuođaid sihke lotnolasealáhusaide, smávvadoaimmaide ja ovttafidnoheivehemiide.
Dárbu lea nannet foandda iežas rolla ovddideaddjin sámi servodagas, iige nu ahte foanda ovttabeallásaččat gártá lassin eará almmolaš váikkuhangaskaomiid geavaheamis guovlluguovdasaččat. Dattetge geahččalit váikkuhangaskaomiid geavaheami bokte álggahit ovttasbarggu áššáiguoskevaš báikkálaš ja guovlluguovdasaš ruhtadeaddjiiguin oažžut áigálii nannoset ja viidáset bálddalastima vai juksat oktasaš mihttomeriid ja sáhttit álggahit doaibmabijuid guovlluguovdasaš ealáhusovddideamis. Sierra prográmmabargu Sámedikkis, mas lea hálddahuslaš ja ekonomalaš ovttasbargu guovlluguovdasaš ovddidanprográmmaid oktavuođas, duddjo oktasaš vuođu dákkár ulbmillaš bargui.
Bajimuš mihttomearri lea nana ja ealli servodagat dássidis ássamiin ja buotbeallálaš ealáhus- ja servodateallimiin.
Sámi ovddidanfoanda.
Dain ruđain, maid Sámi ovddidanfoanda beassá hálddašit, leat dušše dat ruđat, maid Sámediggi ieš juohkáš, mat berrejit oidnot njuolgga. Iešguđet ealáhusšiehtadusaid vejolaš fievrrideamit dollojit olggobealde. Dát ruđat bohtet lassin ja raporterejuvvojit juolludanásahusaide sierra. Eaige dát ruđat leat bistevaš juolludeamit ja dat leat maŋimuš jagiid leamaš jahkásaš vuođđoealáhusšiehtadallamiid boađus. Kultur- ja ealáhusossodat čuovvola ášši ovddasvástideaddji šieahtadusbeliid ektui vai sihkkarasto ahte Sámediggi beassá daid hálddašit. Šiehtadusruđat geavahuvvojit sierra daid eavttuid vuođul, maid juolludeaddjit bidjet.
Sámi ovddidanfoandda rámma buohkanassii iešguđet surggiin 2002:.
Tabealla 4.2.




(1000 kr).
Poasta 51.0.
Sámi ovddidanfoanda.
2000.
2001.
2002.
+/-.

Guolástus.
3 128.
3 750.
3 640.
- 110.

Eanadoallu.
1 495.
3 250.
3 140.
- 110.

Duodji.
791.
2 380.
2 270.
- 110.

Lotnolasealáhusat *.
3 083.
4 750.
4 640.
- 110.

Eará ealáhusat.
10 100.
4 550.
4 440.
- 110.
 .
SUBMI.
18 597.
18 680.
18 130.
- 550.
* Dasa lassin hálddašuvvo oassi 4 000 000 kruvdnosaš sirdimiin ealáhusšiehtadusain lotnolasealáhusaide. .

Maŋimuš guovtti jagis lea foandaruhtaohcamušaid lohku lassánan mearkkašahtti ealáhusprošeavttaide buot surggiin. Hálddašanrámma fas lea njiedjan maŋimuš jagiid vaikko doaibmaguovlu lea viiddiduvvon ja eanet kultur- ja ealáhussuorggit leat boahtán doarjjaortnegiid vuollái. 1999:s Sámediggi juolludii kr. 20 100 000 Sámi ovddidanfondii. 2001:s lei rámma vuoliduvvon kr 18 130 000 rádjai. Rámma lea menddo gárži dasa ahte sáhttit duhtadit dohkálaš ruhtadanrolla ja gokčat ealáhuseallima dárbbu. Iige Sámediggi sáhte čađahit mearrádusaid go bušeahttarámmat eai leat doarvái stuorrát. Leamaš dárbu vuolidit foandda ruhtadanoasi buot surggiin, mii lea uhcidan foandda rolla ealáhusovddideame lágideaddjin sámi servodagas. Rámmaid vuolideapmi lea dagahan ahte foandaruđat leat geavahuvvon jo borgemánus/čakčamánus. .
Eai leat juolluduvvon ruđat Interreg-prošeavttaide jagis 2001. Interreg III prográmma álggahuvvo jagi 2001 loahpageahčen. Sámediggi berre várret oppalaš bajimuš rámma Interreg-prošeavttaid juolludemiide (verd. poasttain 57.1). Ruđat várrejuvvojit guovlluguovdasaš prošeavttaide norgga gollooassin (vrd. Kap. 10).
Ealáhuseallima ovddideami váikkuhangaskaoamit berrejit leat nu máškidat go vejolaš ja dynámalaččat vai sáhttá dustet ealehuseallima dárbbuid ja hástalusaid vaikke goas. Dat vuohki ahte dievasčoahkkimis juolluduvvojit ja merkejuvvojit ruđat juohke suorgái, ii várra leat sávahahtti máškit dustet ruhtadandárbbuid boaittobeale guovlluin. Danne ferte sámedikki doarjjastivra oažžut fámu hálddašit stuorát proseantaoasi iešguđet vuoruhansurggiid juolludemiin.
Sámedikkis leat dát mihttomearit, strategiijat ja doaibmabijut iešguđet ealáhussurggiin jagis 2002:.
Guolástus.
Mihttomearri.
Váldomihttomearri lea gáhttet ja ovddidit guolásteami vuođđoealáhussan dainna lágiin ahte huksejuvvojit dárbbašlaš gádde- ja vuostáiváldinrusttegat, bivdofanasveahka, biebmanrusttegat, hálddašanortnegat ja báikkálaččat heivehuvvon muddenvuogádagat.

Strategiija.
Sámedikki guolástuspolitihkka lea gáhttet riddoguovlluid guolásteami riddo- ja vuotnaguovlluid ássama ja barggaheami ávnnaslaš vuođđun. Guolástuspolitihkalaš avádagat galget ásahuvvot geahččaladdat  báikkálaččat heivehuvvon hálddašanortnegiid. Sámediggi áigu váikkuhit dan, ahte lagašvuođa- ja sorjjasvuođaprinsihppa ásahuvvo mearraresurssaid hálddašeamis ja ávkkuheamis. .

Doaibmabijut.
Árjjalaš váikkuhangaskomiid geavaheapmi ovddidit ja ođasmahttit báikkálaččat heivehuvvon bivdofanasveaga.
Ásahit ja ođasmahttit báikkálaš gádde- ja vuostáiváldinrusttegiid foandda geográfalaš doaibmaguovllu iešguđet gielddain.
Doarjut iešguđet šlájaid birasáddjái biebmanealáhusaid viidáset ovddideami. .
Ovddidit ja geahččaladdat báikkálaš hálddašanmodealla válljejuvvon vuonain.

Doaibmabijuid rámma buohkanassii lea kr 3 640 000.
Eanadoallu.
Mihttomearri.
Sámi ássanguovlluid eanadoalu mihttomearri lea doalahit eanadoalu bargiid oasi sullii seamma doallostruktuvrrain go dál. Ođasmahttojuvvon eanadoalloplána bajimuš mihttomearri leat dássidis bargoveahka, iežas buktagiid viidáset ráhkadahttin, buoremus buvttadeapmi luonddu ovdduid vuođul, sámi kultuvrra áimmahuššan vuođđoealáhusain ja buktagiid eatnatvuođa eanedeapmi.
Strategiija.
Deaŧalaš lea hukset ja doalahit sihke oktafidnodoaluid ja lotnolasealáhusaid. Guovlluguovdasaš jurddašeapmi našuvnnalaš eanadoallopolitihkas ja dan rievdadeapmi sámi ássanguovlluin sihkkarasttášii ceavzilis eanadoalu. Otná našuvnnalaš eanadoallopolitihkka oidá stuorra doaluid lotnolasealáhusaid ja uhcit doaluid ovddabealde. Nappo leage sámi guovlluid eanadoallu gilvvohallanhearki. Danne leage rivttes strategiija rievdadit buvttadandoarjaga buvttadansorjjaskeahtes doarjjan. Dákkár doarjagat uhcidivčče badjelmearebuvttadeami seammás go dat váikkuhivčče doalahit ássama ja barggaheami. .
Lagaš ovttasbargu eanadoalloeiseválddiiguin lea dárbbašlas vai sáhttá doalahit ceavzilis eanadoalu ja addit nissoniidda ja albmáide seamma vejolašvuođaid doaibmat árjjalaččat. Sámedikki mielas lea lunddolaš ahte diggi geavahuvvo árrat áššiin ja plánabargguin, mat leat deaŧalaččat sámi eanadollui. Dát lea erenoamáš deaŧalaš eanadoallošiehtadallamiin.
Doaibmabijut.
Maŋimuš eanadoallošiehtadusa oktavuođas várrejuvvojedje ruđat eanadoallo árvobuvttadanprográmma čađaheapmái. SND-vuogádat galgá hálddašit prográmma guovlluguovdasaččat. Sámediggái lea strategalaččat deaŧalaš oassálastit árjjalaččat strukturerejuvvon ovttasbarggus dán prográmma rámma siskkabealde. .
Sámediggi áigu vuoruhit dáid doaibmabijuid:.
Ovddidit ja revitaliseret árbevirolaš lotnolasealáhusaid.
Márkanguvllot- og kvalitehtabuktagat sámi eanadoalus sámi kultuvrra ja árbevieruid vuođul.
Buret gánniheapmi vuoliduvvon goluid geažil.
Gealbudeapmi, fierpmádathuksen ja FoU-doaimmat.
Meahcceresurssaid ávkkuheapmi.

Lea maid dárbu rievdadit Sámedikki váikkuhangaskaoapmegeavaheami eanandoalu ektui nu ahte doarjja mašiinnaide ja reaidduide ii vuoruhuvvo ovddabeallai eará ovttasbargodoaimmaid eandoalus. Eanadoalu doaibmavisttiid ferte ain vuoruhit go lea sáhka viiddideamis ja stuorra huksenrievdadusain. Stuorát huksenprográmma ođasmahttit visttiid dárbbašuvvo vai sihkkarastá sámi guovlluide áigáiheivvolaš visttiid.
Doaibmabijuid rámma buohkanassii lea kr 3 140 000.
Boazodoallu.
Sámi boazodoallu sihke ealáhussan, eallinláhkin ja kulturguoddin dagaha ealáhusa hui deaŧalažžan sámepolitihkalaš oktavuođas.
Boazodoallu lea rievdan sakka maŋimuš logijagiid. Hedjonan guohtumat ja eará dilit nugo lassánan boraspiremáddodat, asttoáiggedoaimmat, mohtorjohtalus ja luondduduohtadeamit leat dagahan ealáhusa váttis dillái heajos lassiváikkuhusaiguin.
Mihttomearri.
Sámediggi galgá bargat daid mihttomeriiguin, mat leat hámuhuvvon áššis 18/01 Sámedikki boazodoallopolitihkka. Sámedikki bajimuš mihttomearri lea sihkkarastit ekologalaččat, ekonomalaččat ja kultuvrralaččat ceavzilis sámi boazodoalu, nu ahte dát erenoamáš ealáhus eallinláhkin ja kulturguoddin sihkkarasto, ovddiduvvo ja nannejuvvo. Vai juksá mihttomeari, de ferte boazodoalu eanasuodjalusa nannet, boraspirevahágiid uhcidit ja ekonomiija buoridit. Dasa lassin ferte láhčit vejolašvuođa nissoniidda ja nuoraide sáhttit árjjalaččat doaibmat ealáhusas. .
Strategiija.
Sámediggi áigu:.
bargat dan ovdii ahte boazodoalu ekonomiija nannejuvvo.
váikkuhit ahte ekologalaš vuođđu nannejuvvo ja suodjaluvvo.
bearráigeahččat ahte kulturbealli boahtá čielgasit ovdan boazodoallopolitihkas.
váikkuhit ahte buot áššáiguoskevaš lágat árvvoštallojuvvojit vai sáhttá dáhkidit ahte boazodoalu erenoamáš riektevuođđu nannejuvvo ja čielgasit áiddostahttojuvvo ja ovttastahttojuvvo láhkamearrádusaide.
ain bargat dan ovdii ahte boazodoalu guohtuneatnamat suodjaluvvojit buorebut.
dárkilit gozihit lágavuođul boazolohkoheiveheami.
árjjalaččat searvat árvobuvttadeami eanedanbargui boazodoalus.
bargat dan ovdii ahte dálá láhkamearrádusat, hálddašanvuogádat ja šiehtadusat dievaslaččat árvvoštallojuvvojit dainna ulbmiliin ahte nannet nissoniid ja nuoraid rolla boazodoallin ja kulturguoddin.

Sámediggi oaivvilda ahte boazodoalu ferte nannet šiehtadanbeallin boazodoallošiehtadusvuogádagas .
Doaibmabijut.
Vai sáhttá čađahit Sámedikki boazodoallopolitihka, de dárbbašuvvo bistevaš virgi bargat dáid áššiiguin. Sámedikkis eai leat doarjjaortnegat njuolga boazodoalu várás ealáhussan. Váikkuhangaskaoamit leat geavahuvvon boazodoalu oalgedoaimmaide ja eará doaimmaide, mat ovttastuvvojit boazodoaluin. Dát čuovvu daid áigumušaid, maid boazodoallošiehtadusa váikkuhangaskaoapmegeavaheapmi eaktuda. Juolluduvvon šiehtadusruđaid rámma leamaš maŋimuš jagiid kr 2 000 000. Jahkásaččat raporterejuvvo ruhtageavaheapmi Boazodoallohálddahussii. Ruhtajuogadeami vuođđun biddjojit dat eavttut, mat bohtet ovdan šiehtadusruđaid juolludeamis. Dát juolludeamit eai leat bistevaččat.
Maŋimuš boazodoallošiehtadus lea maid almmuhan sierra árvobuvttadanprográmma ealáhusa várás. Dán prográmma galgá Romssa SND-vuogádat hálddašit. Sámediggi lea ovddastuvvon nammaduvvon stivrenjoavkkus. Sámedikkis leat iežas ruđat boazodoallošiehtadusruđaid olis, ja árvobuvttadanprográmma oassálastima oktavuođas leamaš Sámedikkis ollu doaimmat ovddidit gánnáhahtti lotnolasealáhusaid olbmuide, geain lea boazodoallu váldoealáhussan.  .
Duodji.
Mihttomearri.
Sámediggi áigu láhčit vejolašvuođaid duoji ovdáneapmái ealáhussan, mii gánniha buorebut ja mas iežas buvttaduvvon gálvvuin lea buoret johtu. Dákkár ovdáneami eaktun lea garrasit čalmmustahttit gealbudeami, oaivadeami, buvttaovddideami, márkanastima ja vuodima. Duodji galgá šaddat ealaskas ealáhussan, mas lea kultuvrralaš, fágalaš ja servodatlaš ceavzinnákca.

Strategiija.
Sámediggi galgá ovddidit govddit ja buorebut strukturerejuvvon fierpmádaga ja ovttasbarggu buvttadeaddjiid, organisašuvnnaid, oahppoásahusaid ja márkanastinorgánaid gaskka.

Doaibmabijut.
Sámediggi lea mearridan ovddidanprográmma duodjái, mas iešguđet bealit bovdejuvvojit searvat prográmma ruhtadeapmái. Váldi, čađahanlágideapmi, áigerámma ja ruhtadeapmi ferte čilgejuvvot. .
Vuoruhuvvon bargoviidodagat leat: .
Ealáhusa rámmaeavttuid čielggadeapmi.
Gealbudeapmi.
Vuovdin- ja márkanastin.
Vuođđoávnnasskáhppon.
Ásahit buvttadeaddjifierpmádagaid ja ovttasbargoortnegiid.

Prográmma 2002 ekonomalaš rámma lea buohkanassii kr 3 700 000, mas Sámi ovddidanfoandda oassi lea biddjon kr 1 000 000.
Dasa lassin jotkojuvvo ortnet oktagaslaš doarjagiiguin árjjalaš duojáriidda.
Ortnegii gullá investerendoarjja lanjaide ja buvttadanbiergasiidda, ja maiddái álggahanstipeanda.
Rámma duodjái lea buohkanassii kr 2 270 000.
Lotnolasealáhusat.
Mihttomearri.
Mihttomearrin lea sihkkarastit dienasvuođu sidjiide, geat ellet lotnolasealáhusain. Lotnolasealáhusaid rámmaeavttuid ferte sihkkarastit buot vuođđoealáhusain dainna lágiin ahte eiseválddit láhčet dasa vejolašvuođa. Ferte jeavddalaččat árvvoštallat devdojuvvojit go doarjjaortnegat ja juksá go ortnet vuoruhanjoavkku.
Nubbi mihttomearri lea ovddidit ođđa ovttastumiid lassin vuođđoealáhusaide. Dát buoridivččii nissoniid vejolašvuođaid ávkkástallat ortnegiin. Struktuvrarievdadusat stáhta buvttadanváidudeaddji doaibmabijuid geažil leat čađahuvvon máŋgga ealáhusas. Sáhtášii doalahit barggaheami iešguđet ealáhusain go bijašii árjja buvttadit márkanguvllot kvalitehtagálvvuid. Go sámi guovlluin eai leat doarvái resurssat, de dávjá ii gánnit dušše ovttain fidnuin eallit. Dasa lassin leat olggobeale rámmat, nugo ráddjejumit resursageavaheamis, eriid mudden, šiehtadusaid buvttadandoarjjadássi ja váttisvuođat juksat rivttes márkaniid, mat dahket váttisin eallit dušše ovttain fidnuin sáme báikegottiin. Ovttastahtton doalut leat sámi báikegottin leamaš dábáleabbo go eará báikegottiin.
Árvobuvttadeapmi stuorušii jus anášii buoret ávkki ávdnasiin. Mihttomearrin lea maiddái buoridit gánnáheami vuođđoealáhusain dainna lágiin ahte daid ovddidit resursavuođđun mátkeealáhusaid oktavuođas.
Strategiija.
Dárbu lea vuoruhit ovddidandoaibmabijuid passiivva doallodoarjjaortnegiid ovddabeallái vai sihkkarastá boahtteáiggi lotnolasdoaimmaid. Nannoset gealbudeapmi ja fierpmádathuksen movttiidahttášii lotnolasdoalliid árvvoštallat márkanguvllot buvttadeami. Dát lea erenoamáš deaŧalaš duojis, mas vuovdin ja márkanastin lea deaŧalaš vuoruhansuorggit.
Vai sáivaguolástus ovdánivččii positivvalaččat ealáhussan, de ferte árjjalaččat ulbmáluššat náláštuhttima ja organiseret sáivaguolástusa.
Doaibmabijut.
Ferte árvvoštallat lotnolasealáhusaid doaibmadoarjagiid bohtosiid.
Árvvoštallat doaibmadoarjagiid rievdadeami nu ahte čavgadeabbot vuoruha ovddidandoaibmabijuid lotnolasealáhusain.
Vuoruhit dihtomárkaniid várás kvalitehtabuktagiid, mat ráhkaduvvojit eanadoallo-, boazodoallo- ja guolástusávdnasiin.
Váikkuhit náláštuhttima vissis guollejávrriin.
Fitnodatovddidandoaibmabijut sáivaguliid vuostáiváldinrusttegiidda.

Čakčamánu geigii NIBR, Álaheadju, lotnolasealáhusaid doarjjaortnegiid árvvoštallama. Gávdnosat ja bohtosat, mat rapporttas biddjojedje ovdan, ja raportta politihkalaš gieđahallan Sámedikkis, mearridit mo doarjjaortnegiid hálddašeapmi boahtteáiggis šaddá. Ođđa njuolggadusat maid šaddet vuođđun dasa, mo Sámediggi lágida ortnega 2002 rájes. 2002 geavaheapmi lei oktan ealáhusšiehtadusruđaiguin su. kr 6 000 000 doaibmadoarjjan. Submi vurdo sturrut jagiin 2001 ja 2002 jus otná njuolggadusat doalahuvvojit. Doaibmadoarjja lea doarjja, maid ohcciin lea vuoigatvuohta oažžut almmá dárboiskkadeami haga. Jus ortnega goluid galgá sáhttit vuolidit, de ferte Sámedikki dievasčoahkkin rievdadit njuolggadusaid. Olles rámma lea buohkanassii kr 4 640 000, earret ealáhusšiehtadusruđa.
Eará ealáhusat.
Mihttomearri.
Sámediggi galgá bargat ovddidit nannoset ja máŋggabealat ealáhuseallima báikegottiin go barggaheapmi vuođđoealáhusain ja almmolašsuorggis lea njiedjan, ja maiddái veahkehit hukset dárbbašlaš servodatlaš bálvalusaid sámi báikegottiin. .

Strategiija.
Ferte ožžodit dohkálaš rámmaeavttuid vai sáhttá ovddidit nana, buotbeallásaš ja dynámalaš fitnodatbirrasaiid, gos gelbbolašvuohta, hutkka, buvttaovddideapmi ja náláštuhttin leat gilvonávccalaš bođufitnodagaid guovddáš fáttát. Ferte movttiidahttit fitnodagaid geavahit dan gelbbolašvuođa, mii nissoniin lea. Guhkit áiggi vuollái dát nannešii ealáhuseallima.
Sohkabealperspektiiva lea deaŧalaš jus galgá ožžodit dássidis ovdáneami sámis báikegottiin. Bálvalusealáhusain lea stuorámus oassi nissoniin barggus. Danne ferte fuolahit buoret oaivadeami ja čuovvoleami ja movttidahttit bargosajiid ásaheami nissoniid ja nuoraid várás.
Buvttadanbargosajiid lea deaŧalaš ásahit vai nanne vuođđoealáhusbuktagiid hutkaga ja náláštuhttima. Ávnnasbuvttadeami náláštuhttin nannešii ássama.
Erenoamáš sámi mátkkoštanfálaldat lea dušše muhtun muddui huksejuvvon. Sámi turistaealáhusa dovdomearkan leat smávva doaimmat, mat uhcán barget ovttas. Dás lea stuorra ovdánanvejolašvuohta. Deaŧalaš rávnnjáldat turistamárkanis lea vásáhusturisma. Dás sáhttá sámi operatevrrain leat gilvoovdu eaktivuođain ja erenoamáš gelbbolašvuođain. Deaŧalaš hástalus lea ásahit fierpmádaga sierranas mátkeealáhusoperatevrraid gaskka oktasaš márkanastima ja fálaldatvuovdima bokte. Doaibmabijuid vuođđun leat Sámedikki mearrádusa čanastusat áššis 29/00 Sámedikki mátkeealáhuspolitihkka.
Doaibmabijut.
Vuoruhit ovddidandoaibmabijuid náláštuhttinfitnodagain ja sihkkarastit bálvalusfálaldagaid smávit sámi báikegottiin.
Álggahit ealáhusovddidanprošeavttaid nissonlaš álggaheaddjiid várás.
Searvat ruhtadit ja hálddašit álggahanprográmmaid, mat leat erenoamážit nuoraid várás.
Vuoruhit hutkkálaš doaibmabijuid dáláš fitnodagain.
Hukset guovlluguovdasaš ealáhusjoavkkuid surggiin/ealáhusain, mat dárbbašit buorebut ovttasbargat.

Rámma buohkanassii lea 4 440 000.
Duodjeásahusat ja organisašuvnnat.
Sámediggi áigu várret ruđaid duodjeorganisašuvnnaide ja --ásahusaide. Organisašuvnnaid doarjjaortnegiid (poasta 51.2 ja poasta 51.3) juolludeapmi jahkái 2001 lea kr 3 530 000. 2002 njuolgga doaibmadoarjaga juohká dievasčoahkkin dáid ásahusaide:.
Tabealla 4.3.




(1000 kr).
Poasta 51.2.
Duodjeásahusat ja organisašuvnnat.
2000.
2001.
2002.
+/-.

Duodjeinstituhtta.
1 800.
1 800.
1 800.
0.

Kárášjoga Duodje Gávpi.
63.
100.
100.
0.

Manndalen Husflidslag.
63.
100.
100.
0.

Unjárgga Sámiid Duodje.
63.
100.
100.
0.

Duodjeoahpahuskantuvra --nuorta.
150.
150.
150.
0.

Duodje- ja hábmenfágaid oahpahuskantuvra.
63.
100.
100.
0.

Duojáriid Dállu.
0.
200.
200.
0.

Duojáriid Ealáhus Searvi (poasttas 51.3).
-.
-.
250.
250.

Sámiid Duodji OS (poasttas 51.3).
         500 .
980.
700.
-280.
 .
SUBMI.
3 002.
3 530.
3 500.
-30.

Poastta 51.2 jugii Sámedikki  dievasčoahkkin njuolgga 2001:s. Dasa lassin oaččui Duojáriid Ealáhus Searvi  kr 250 000 doaibmadoarjaga poasttas 51.1 Sámi ovddidanfaonda. 2002 supmit juogaduvvojit  dievasčoahkkima 2001 juogadeami vuođul. Riikkaorganisašuvdna Sámiid Duodji OS ja beroštusorganisašuvdna Duojáriid Ealáhus Searvi gullet dán postii 2002 rájes ja Sámedikki dievasčoahkkin juohká doaibmadoarjaga njuolgga.
Oasit njuolggadusain leat loahpahuvvon ja odne lea dušše Sámiid Duodji, mii deavdá poastta 51.3 doarjjaeavttuid. Ulbmillaččamusat livččii ahte Sámiid Duodjái juolluda dievasčoahkkin njuolgga seamma láhkai go eará organisašuvnnaidege. De sáhtášii olles doarjjaortnega poastta 51.2 duodjeásahusat ja poastta 51.3 duodjeorganisašuvnnat bidjat oktan poastan (poasta 51.2). Danne evttohuvvo ahte ovddeš poastta 51.3 doarjjanjuolggadusat duodjeorganisašuvnnaide loahpahuvvojit.
Sámediggeráđđi mearrida juolludaneavttuid lagabui.
Oppalaš ealáhusovddideapmi ja prográmmabargu.
Mihttomearri.
Lassin váikkuhangaskaomiid hálddašeapmái galgá Sámediggi maiddái doaibmat ealáhusáššiid fágapolitihkalaš orgánan. Dát mielddisbuktá bidjat eavttuid sámi ealáhusovddideapmái ja váikkuhit ahte almmolaš váikkuhangaskaoapmegeavaheapmi oktiiordnejuvvo buorebut. Mihttomearrin nappo leage sihke riikkaidgaskasaččat ja guovlluguovdasaččat searvat iešguđet orgánaide, mat barget guovlluid barggahan- ja ealásusovddideami nannemiin. Ovttasdoaimmas eará almmolaš váikkuheaddjjiiguin ferte Sámediggi ráddjet ja čielggadit iežas váikkuhangaskaoapmegeavaheami eará aktevrraid ektui. .
Strategiija.
Sámediggi lea suokkardahttán sámi guovlluid ealáhuseallima. Suokkardeami loahppajurdda lea ahte ferte árvvoštallat kulturguoskevaš heivehemiid, maid juohkehaš deattasta ealáhusdoaimmastis. .
Doaibmabijut.
Searvat sierranas ealáhusovddidanforaide nugo guovlosaš ovddidanprográmmaide fylkkain.
Čuovvolit Sámi riddo- ja vuotnaguovlluid doaibmaplána.
Searvat rájáid rastá ovttasbargui Interreg III sámi oasseprográmmaid oktavuođas .
Buktit gulaskuddancealkámušaid ealáhuspolitihkalaš áššiin.
Oassálastit diehtojuohkinčoahkkimiin ja ealáhuspolitihkalaš seminárain.
Čuovvolit Lullisámi doaibmaplána.


5	Poasta 52 Kultuvra.

Sámediggi bidjá čuovvovaš váikkuhangaskaomiid juogadeapmái sámi kulturbargguide jagis 2002:		.
Tabealla 5.1.




(1000 kr).
Poasta.
Namahus.
2000.
2001.
2002.
+/-.
52.1.
Sámi kulturfoanda**.
9 475.
9 475.
9 000.
- 475.
52.2.
Doarjja sámi lágádusdoaimmaide.
1 500.
1 490.
1 520.
30.
52.3.
Doarjja sámi kulturviesuide *.
4 443.
3 998.
4 228.
230.
52.4.
Doarjja sámi kulturorganisašuvnnaide.
1 583.
1 072.
1 093.
21.
52.5.
Festiváladoarjja.
0.
700.
1 128.
428.
52.6.
Sámi valáštallan.
0.
500.
500.
0.
52.8.
Beaivváš Sámi Teáhter Ođas.
-.
-.
10 700.
10 700.
52.9.
Dáiddárstipeanddat Ođas.
-.
-.
1 300.
1 300.
 .
SUBMI.
17 001.
17 235.
29 469.
12 234.
* Oktan kr 100 000 sturrosaš čájáhusbuhtadusain Sámi Dáiddaguovddážii, Kárášjogas.
** Sámi Vuorká Dávviriid dáiddaossodahkii fievrriduvvo kr 475 000, vrd. Tabeallain 7.3 poasta 54.1 Museat.
Sámi kulturfoanda.
Doarjjaortnegis leat sierra doarjjajuolludannjuolggadusat. Sámedikki doarjjastivra hálddaša ortnega. Ođđa bušeahttastruktuvrra oktavuođas Sámi kulturfoanda lea juhkkojuvvon doaibmabidjosurggiide, maidda Sámediggi juolluda njuolgga. Sámi kulturfoandda 2002 rámma buohkanassii lea kr 9 000 000, mii juogaduvvo doaibmabidjosurggiide (vrd. tabeallain 5.2).
Mihttomearri.
Sámi kultuvra lea lávga čadnon vuođđoealáhusaide, lundui, gillii, árbevieruide ja historjái ovttasdoaibmama, sosialiserema ja identitehta bokte. Danne ferte oppalašgova vuođul várjalit ja ovddidit sámekultuvrra ja bidjat servodaga ja ovttaskasolbmo guovddážii. Sámediggái lea deaŧalaš oktiiordnet kulturárjja, láhčit dili ovttaárvosaš fálaldagaide ja doaimmaide iešguđet guovlluid joavkkuid dárbbuid vuođul. Almmolaš doarjja girjjálašvuhtii, musihkkii, filbmii ja teáhterii bijaha johtui guovddáš doaimmaid, mat fas váikkuhit eará kulturfálaldagaid. Lea maid deaŧalaš bidjat rámmaeavttuid sámi kulturbargui, maid ovttaskas olbmot doaimmahit. Sámediggi galgá kulturpolitihkas hukset kultuvrralaš čatnasemiid ja iežas árbevieruid ala, nugo dat boahtá ovdan sámi servodagas.
Deaŧalaš ja vuođđudeaddji bargun Sámediggái lea váikkuhit láhčit buriid bajásšaddaneavttuid sámi mánáide ja nuoraide. Dakkár bajásšaddamii láhččojuvvo dilli, mii ovddida mánáid ja nuoraid sámi identitehta. Sámediggi maid berošta das, ahte ovttadássásašvuođabargu álggahuvvo jo mánáid bajásšattadettiin nu ahte mánát ohppet ahte nieiddat ja gánddat leat ovttaárvosaččat ja ovttadássásaččat. Dása gáibiduvvo viiddis ja máŋggabeallásaš ulbmáluššan máŋgga suorggis, ulbmáluššan, mii fátmmasat ollu aktevrraid. Sámedikki vuođđojurdda lea ahte doaibmabijuid mánáid ja nuoraid várás ferte heivehit sámi servodahkii ja dan dárbbuide.
Strategiija.
Sámediggi galgá bargat ovddidit sámi girjjálašvuođa, mii lea erenoamažit jurddašuvvon mánáide ja nuoraide.
Sámediggi galgá váikkuhit stipeandaortnegiid ásaheami, mat movttiidahttet/ožžodit sámi mánáid ja nuoraid čállit sámegillii.
Sámediggi galgá joatkit árjja mánáid ja nuoraid guovdu sámi mánáid- ja nuoraidplána vuođul.
Sámediggi áigu bargat dan ovdii ahte dálá sámegielat áigečállagat mánáid ja nuoraid várás ožžot bistevaš doarjjaortnega.
Sámediggi áigu bargat dan ovdii ahte dálá áigečállagat bearráigeahččat guktui sohkabeliid beroštumiid ja áigu erenoamážit bargat dan ovdii ahte Gába, mii lea vearditmeahttun bláđđi nissoniid várás, oažžu bistevaš doarjjaortnega.
Doarjut sámi astoáiggástalli teáhterbarggu.
Joatkit dáiddaoastinortnega.
Sámedikki nuoraidkonfereansa lágiduvvo.
Sámediggi áigu ožžodit oktasaš sámi musihkkagaskkustanarena.
Bargat dan ovdii ahte sámi musihka/luđiid arkiivabáttit čohkkejuvvojit ja almmuhuvvojit.

Doaibmabijut .
Čuovvovaš rámma várrejuvvo juohke kultursuorgái:.
Tabealla 5.2.




(1000 kr).
Poasta 52.1.
Sámi kulturfoanda.
2000.
2001.
2002.
+/-.

Girjjálašvuohta.
2 100.
2 100.
2 000.
- 100.

Musihkka.
1 000.
1 000.
1 000.
0.

Govvadáidda/duodji.
1 000.
1 000.
875.
- 125.

Teáhterdoaimmat.
400.
400.
400.
0.

Mánáid bajásšaddaneavttut.
2 475.
2 475.
2 475.
0.

Eará doaibmabijut.
2 500.
2 500.
2 250.
- 250.
 .
SUBMI.
9 475.
9 475.
9 000.
0.
Sámi lágádusdoarjja.
Mihttomearri.
Galget almmuvuvvot nu ollu sámi girjjit go vejolaš ja nu buriin kvalitehtain go vejolaš, vai nannešii sámegielgeavaheami ja ovddidivččii giela, kultuvrra ja identitehta. Sámediggi áigu bargat jorgalahttit eanet fágagirjjálašvuođa sámegillii. Sámedikki mielas lea dárbu hukset dássidis lágádussuorggi sámi guovlluin vai leat orgánat, maid mihttomearri lea almmuhit girjjiid sámegillii ja vai šaddá vuođđu sámi kultuvrralaš infrastruktuvrii sámi guovlluin go leat čállit, geat geavahit sámegiela, ja go gávdnojit sámegielat buvttadeaddjit.
Sámediggi háliida erenoamážit čujuhit man deaŧalaš dat lea ahte lágádusat, mat ožžot sámi lágádusdoarjaga, almmuhit sámi oahppogirjjiid.
Strategiija.
Ferte oččodit bevttoleamos resursageavaheami dainna lágiin ahte maksimere buvttadeami resursarámmaid siskkabealde ja ahte eaneda sámi girjjiid geavaheami.
Sámi girjebuvttadeapmi árvvoštallojuvvo dievaslaččat.

Doaibmabijut .
Tabealla 5.3.




(1000 kr).
Poasta 52.2.
Lágádusdoarjagat.
2000.
2001.
2002.
+/-.

Lágádusdoarjagat.
1 500.
1 490.
1 520.
30.

Sámediggi joatká doaibmadoarjjaortnega lágádusaide, maid Sámedikki doarjjastivra hálddaša. Sámi lágádusaid árvvoštallama oktavuođas reviderejuvvo doaibmaortnet. .
Kr 1 520 000 várrejuvvo 2002 rámman sámi lágádusaide.
Kulturviesut.
Doarjjaortnet ii muddejuvvo sierra njuolggadusaiguin. .
Mihttomearri.
Sámedikki mihttomearri lea ahte buot almmolaš eiseválddit váldet ovddasvástádusa sámi kulrdoaibmamis ja -ovddideamis. Dat mearkkaša ahte sámi álbmot oažžu duohta vejolašvuođa sámi kulturdoaibmamii. Vejolašvuohta doaimmahit sámi kultuvrra laktasa máŋgga dilálašvuhtii. Deaŧalaš dilálašvuohta lea ahte gávdnojit arenat sámi servodagas gos sámi kultuvra sáhttá doaibmat, ja ahte dat váfistuvvojit ekonomalaččat. .
Strategiija.
Sámediggi galgá váikkuhit ahte dálá kulturásahusaid doaibman sihkkarasto.
Váikkuhit ahte Ája sámi guovddáš Gáivuonas ja Várdobáiki Mátta-Romssas huksejuvvojit.

Doaibmabijut .
Sámedikki 2001 juolludeapmi Sámi kulturviesuide lea ná:			.
Tabealla 5.4.




(1000 kr).
Poasta 52.3.
Kulturviesut.
2000.
2001.
2002.
+/-.

Árran Julevsame Guovdasj, Divttasvuotna.
1 270.
1 270.
1 295.
25.

Sámi Dáiddaguovddáš, Kárášjohka *.
1 078.
1 078.
1 250.
172.

Ája Sámi Guovddáš, Gáivuotna.
540.
600.
612.
12.

Mearrasámi gelbbolašvuođaguovd., Billavuotna.
0.
0.
250.
250.

Sijti Jarnge, Aarborte.
1 050.
1 050.
1 071.
21.
 .
SUBMI.
3 938.
3 998.
4 478.
480.
*Oktan kr 150 000 čájáhusbuhtadusain. Ulbmil čájáhusbuhtadusain lea gaskkustit sámi dáidaga ja duoji govvadáiddáriid/duojáriid, sámi servodaga ja servodaga muđuige gaskka. .

Sámediggeráđđi mearrida lagabui juolludaneavttuid.
Sámi kulturorganisašuvnnat.
Sámi kulturorganisašuvnnaid doarjjanjuolggadusat loahpahuvvojit. Sámediggeráđđi mearrida lagabui juolludaneavttuid sierranas organisašuvnnaide.
Mihttomearri.
Mihttomearri lea nannet ja ovddidit sámi kultuvrra ja identitehta, mii earret eará galgá váikkuhit rikkis, máŋggabeallásaš ja árjjalaš sámi kultureallima.
Strategiija.
Sámediggi galgá sihkkarastit doarjaga sámi kulturorganisašuvnnaide, mat bestejit sámenuoraid.
Sámediggi áigu bargat sihkkarastit ja ovddidit sámi kulturorganisašuvnnaid ekonomalaš rámmaeavttuid.

Doaibmabijut .
Dát mielddisbuktá ahte Sámedikki 2002 juolludeapmi kulturorganisašuvnnaide lea ná:.
Tabealla 5.5.




(1000 kr).
Poasta 52.4.
Kulturorganisašuvnnat.
2000.
2001.
2002.
+/-.

Sámi Dáiddačehpiid Searvi.
175.
190.
194.
4.

Sámi Girječálliid Searvi.
160.
160.
163.
3.

Sámi Teahter Searvi.
160.
160.
163.
3.

Sámi Fágalaš girječálliid ja Jorgaleaddjiid Searvi.
107.
107.
109.
2.

DSJ-Doajmmasiebbre Julevsábme.
95.
95.
97.
2.

Samisk Filmforbund.
75.
75.
77.
2.

Juoigiid Searvi.
50.
70.
71.
1.

Foreningen samiske komponister.
50.
55.
56.
1.

Sámi Dáiddaráđđi.
150.
160.
163.
3.
 .
SUBMI.
1 022.
1 072.
1 093.
21.

Sámediggi bivdá Sámediggeráđi joatikit háleštallama organisašuvnnaiguin iešguđet organisašuvnna boahtteáiggi doaimma birra.
Sámediggeráđđi mearrida lagabui juolludaneavttuid.
Festiváladoarjja.
Sámi kulturráđđi lea máŋga jagi juolludan festiváladoarjaga máŋgga jahkásaš festiválii. Prošeaktadoarjja festiválaide lea addon ohcamušaid vuođul. 2001 rájes ásaha Sámediggi sierra bušeahttapoastta festiválaide. Doarjja addo njuolgga vuođđodoarjjan, maid sáhttá geavahit plánemii vai festiválat šattašedje bistevaččat ja seammás buorebut einnostuvvin. 2001:s ožžo Riddu Riđđu ja Musihkkafestivála Guovdageainnus kr 700 000 buohkanassii vuođđodoarjjan.
Mihttomearri.
Mihttomearri lea váikkuhit sámi dáiddalaš ovdanbuktima movttiidahttima ja ovddideami, ja sihkkarastit/doalahit sámi kulturovdanbukima arenaid/lávddiid. Sámedikki mihttomearri festválaid oktavuođas lea suodjalit sámi artisttaid beroštumiid ja loktet beroštumi sámi artisttain.
Strategiija.
Sámediggi áigu:.
áŋgiruššat ahte sámi festiválat ožžot dohkálaš ekonomalaš rámmaeavttuid.
lagabui geahčadit prošeaktadoarjjavejolašvuođaid sámi festiválaide.
veahkehit gávdnat deaivvadanbáikki eamiálbmogiid dáiddáriidda ja artisttaide, álbmogii ja nuoraide, ja oahpistit eará eamiálbmogiid sámi kultuvrii.

Doaibmabijut .
Sámedikki juolludeapmi 2002 vuođđodoarjjan Sámi festiválaide lea:.
Tabealla 5.6.




(1000 kr).
Poasta 52.5.
Festiváladoarjja: .
2000.
2001.
2002.
+/-.

Riddu Riđđu.
-.
350.
564.
214.

Musihkkafestivála Guovdageainnus.
-.
350.
564.
214.
 .
SUBMI.
-.
700.
1 128.
428.

Sámediggeráđđi mearrida lagabui juolludaneavttuid. .
Sámi valáštallan.
Sámi valáštallan oažžu jahkásaš juolludeami poasttas 52.6.
Mihttomearri.
Doarjjaortnega mihttomearri lea ovddidit sámi identitehta ja gullevašvuođa doaimmaid bokte ja oaččuhit mánáid ja nuoraid searvat sámi valáštallamii. Sámi valáštallan čatnasa lávga identitehta- ja gullevašvuođa gažaldahkii ja dan ferte geahččat servodaga vuođđo sosiála ja kultuvrralaš norpmaid ja árvvuid oktavuođas.
Strategiija.
Sámediggu áigu áŋgiruššat ahte sámi valáštallamii sihkkarasto almmolaš ruhtadeapmi. Dán oktavuođas berre árvvoštallat vejolašvuođaid ahte oassi tihppenruđain addo ruovttoluotta sámi valáštallamii.

Doaibmabijut .
Sámediggi doalaha doarjaga sámi valáštallamii. Dán bargui várrejuvvojit čuovvovaš ekonomalaš váikkuhangaskaoamit:.
Tabealla 5.7.




(1000 kr).
Poasta 52.6.
Valáštallandoarjja.
2000.
2001.
2002.
+/-.

Sámi Valáštallan Lihttu - Norga.
-.
500.
500.
0.
Sámediggeráđđi mearrida lagabui juolludaneavttuid.
Beaivváš Sámi Teáhter.
Mihttomearri.
Váikkuhit nannet sámi kultuvrra ja identitehta dainna lágiin ahte ovdanbuktit sámi vássánáiggi, dálááiggi ja višuvnnaid boahtteáiggi birra, bajidit sámegiela árvvu, gilvit dieđuid ja beroštumi sámi kulturovdanbuktima birra ja ožžodit dialoga kultuvrraid gaskka.

Strategiija.
Teáhter galgá sáhttit bálvalit olles sámi ássanguovllu guhkes geográfalaš gaskkaiguin ja iešguđet sámi guovllu hástalusaiguin.
Sihkkarastit dohkálaš ekonomalaš vuođu doibmii.

Tabealla 5.8.




(1000 kr).
Poasta 52.8.
Sámi teáhter.
2000.
2001.
2002.
+/-.

Beaivváš Sámi Teáhter.
-.
-.
10 700.
10 700.
Sámediggeráđđi mearrida lagabui juolludaneavttuid.
Dáiddárstipeanddat.
Mihttomearri .
Stipendaortnet galgá váikkuhit ahte Sámedikki dáiddárpolitihka mihttomearit ollašuvvet go láhčá dilálašvuođaid juohke dáiddárii Sámedikki doarjagiid bokte, ja nu oččodit máŋggabeallásaš ja hutkás sámi dáiddaeallima. Deaŧalaš bargun Sámediggái lea váikkuhit movttiidahttit sámi dáidddáriid hutkás vuoigŋaeallimii girjjálašvuođas, govvadáidagis, lávlumis ja musihkas, juoigamis, teáhteris, dánssas, filmmas, videos, jna.
Strategiija.
Sámi dáiddáriidda sihkkarastojit seamma ekonomalaš eavttut go eará dáiddáriiddage.
Nannet vejolašvuođaid dáiddalaš ja kultuvrralaš iežasovdáneapmái sámi servodagas.
Bargat dan ovdii ahte sámi dáiddárat ožžot sierra dienasdáhkádusortnega.

Doaibmabijut.
Tabealla 5.9.




(1000 kr).
Poasta 52.9.
Stipeanddat.
2000.
2001.
2002.
+/-.

Dáiddárstipeanddat.
-.
-.
1 300.
1 300.
Sámediggeráđđi mearrida lagabui juolludaneavttuid.

6.	Poasta 53 Giella.
Sámediggi bidjá čuovvovaš váikkuhangaskaomiid juogadeapmái sámi giellabargui jagis 2002:.
Tabealla 6.1.




(1000 kr).
Poasta.
Namahus.
2000.
2001.
2002.
+/-.
53.0.
Guovttegielalašvuođadoarjagat.
16 650.
15 850.
25 050.
9 200.
53.2.
Giellaprošeavttat hálddašanguovllu olggobealde.
2 956.
2 406.
2 450.
44.
53.3.
Giellaguovddážat Ođas.
0.
1 600.
2 000.
400.
 .
SUBMI.
19 606.
19 856.
29 500.
9 644.
Sámegiela suodjaleapmi ja ovddideapmi gáibida oktilis barggu. Nappo leage dárbu ja lunddolaš bidjat guhkesáigge mihttomeriid. Sámegiella lea eanaš oktavuođain unnitlogugiella ja deaddašuvvet garrasit sihke dárogillii ja eŋgelasgillii. Sámegiela ferte ovddidit máŋgga dásis. Seammás go giela ferte suodjalit, de ferte maid ealáskahttit giela erenoamážit dain guovlluin, gos olles buolva lea massán giela. Dákkár ealáskahttin dárbbašvuvvo amas giella jávkat oalát dáin guovlluin. Alfabetiseren lea maid dárbu rávis sápmelaččaid gaskkas go galgá nannet ja ovddidit sámegiela.
Deaŧalaš bargu 2002:s lea čuovvolit giellageavahaniskkadeami, mii almmuhuvvui 2001, ja Sámedikki dieđáhusa sámegiela birra. Sámelága giellanjuolggadusaid ja dasa gulli láhkaásahusaid lea maid dárbu guorahallat.
Giella lea áibbas guovddáš kulturguoddi, nugo maiddái leat sámi báikenamat ja sámi girjjálašvuohta. Sámediggái lea hui deaŧalaš bargat dan ovdii ahte suodjaluvvojit ja árjjalaččat geavahuvvojit dát áibbas guovddáš kulturelemeanttat, mat sihkkarastet sámi kultuvrra oppalaččat. Seammás lea giella, báikenamat ja girjjálašvuohta deŧtalaš gáldun gulahallamis sámi árvvuid ja áddenrámmaid birra. Diehtojuohkin ja gulahallan sihke árbevirolaš ja ođđa mediaiguin lea deaŧalaš ovttadássásaš ja máŋggabeallásaš sámi servodaga ovddideamis.
Guovttegielalašvuođadoarjagat.
Mihttomearri.
Guovttegielalašvuođadoarjja galgá váikkuhit gáhttet, nannet ja ovddidit sámegiela geavaheami almmolaš hálddašeamis. Bajimuš mihttomearrin lea ahte gielddahálddašeapmi galgá leat dievaslaččat guovttegielat, nu ahte sámegiel- ja dárogielhállit ožžot ovttaárvosaš gielddalaš bálvalusaid. Guovttegielalašvuođadoarjja galgá maiddái dáhkidit ovttaskas olbmuid vuoigatvuođaid sámelága giellanjuolggadusaid mielde. Guovttegielalašvuođadoarjja leamaš maŋimuš jagiid seamma dásis. Ovddeš árvvoštallanruđat (kap 571 poasta 64) gielddaide, main leat stuorra golut guovttegielalašvuođa geažil, juogaduvvojit 2002 rájes Sámedikki bušeahta bokte. Dát ovddeš árvvoštallanruđat mielddisbuktet ahte lassáneapmi guovttegielalašvuođadoarjagis lea kr 10 200 000.
Strategiija.
Sámediggi deattuha gielddaid ovddasvástádusa gozihit ahte ruđat geavahuvvojit sámegiela nannemii. Sámediggi atná hástalussan gielddaide ráhkadit strategiijaplánaid konkrehta doaibmabijuiguin nannet sámegiela.
Doaibmabijut.
Bargojoavku, mii galgá guorahallat gielddaid ja fylkkagielddaid guovttegielalašvuođagoluid, evttoha ná juogadit váikkuhangaskaomiid rámma buohkanassii guovttegielalašvuhtii jagis 2002:.
Tabealla 6.2.




(1000 kr).
Poasta 53.0 .
Guovttegielalašvuođadoarjagat.
2000.
2001.
2002.
+/-.

Guovdageainnu suohkan.
3 021.
3 321.
5 421.
2 100.

Kárášjoga gielda.
2 802.
3 102.
5 052.
1 950.

Deanu gielda.
2 116.
2 489.
4 089.
1 600.

Porsáŋggu gielda.
2 161.
2 060.
3 610.
1 550.

Unjárgga gielda.
1 309.
1 609.
2 234.
625.

Gáivuona suohkan.
1 504.
1 404.
2 479.
1 075.

Finnmárkku fylkkagielda.
374.
1 057.
1 057.
0.

Romssa fylkkagielda.
125.
808.
808.
0.
 .
SUBMI.
13 486.
15 850.
24 750.
8 900.

Guovttegielalašvuođaruđaid hálddašeapmi mielddisbuktá liigebarggu Sámediggái ja dasa lassin gáibida erenoamáš gelbbolašvuođa. Lea dárbu nannet giellafágalaš oktavuođa Sámedikki ja gielddaid gaskka giellaáššiin. 10 200 000 kruvdnosaš árvvoštallaruđain poasttas 53.0 fievrriduvvo kr 600 000 postii 01 ođđa giellafágalaš virgái Sámedikki giellaossodagas.

Jagis 2001 áshuvvui giellaguovddáš Várjjagii. Kr 400 000 fievrriduvvo postii 53.3 Giellaguovddážat, Unjárgga gildii jagi 2002 ovddas. Dađi mielde go giellaguovddážat ásahuvvojedje Porsáŋgui, Gáivutnii, Divttasvutnii ja Evenáššái, fievrriduvvojedje vástideaddji supmit dohko. Guovttegielalašvuođa doarjagiidda gulle maiddái hálddašanguovllu giellaprošeavttat, geah. tabealla 6.4. Sámediggeráđđi mearrida lagabui juolludaneavttuid.
Giellaprošeavttat.
Mihttomearri.
Sámediggi galgá nannet ja ovddidit sámegiela hálddašanguovllu olggobealde. Sámediggi galgá čuovvolit lullisámeguovllu, julevsámeguovllu ja Ofuohta/Mátta-Romssa guovllu giellaplánaid. .
Strategiija.
Sámediggi lea ráhkadan sierra giellaplánaid iešguđet guovlluid várás hálddašanguovllu olggobealde. Plánaid čađaheapmi lea deaŧalaš oassi sámegiela ealáskahttimis ja ovddideamis.
Doarjjaortnegiid bokte giellaprošeavttaide sámegiela hálddašanguovllu olggobealde Sámediggi áigu joatkit giellaulbmáluššanbarggu. Guovllut eai leat čielgasit ráddjejuvvon giela dáfus. Danne fertejit leat sierra doaibmabijut sierra guovlluide. Eahpitkeahttá lea guovlluin hálddašanguovllu olggobealde stuorát alfabetiserendárbu go guovlluin hálddašanguovllu siskkabealde.
Doaibmabijut.
Prošeaktaruđaid juolludeapmi giellabargguide hálddašanguovllu olggobeale lei kr 2 406 000 jagis 2001 ja áigumuš lea dán doalahit maiddái jagis 2002, nu ahte juolludeapmi buohkanassii gártá kr 2 450 000. Ruđat galget vuosttažettiin geavahuvvot giellabarggu nannemii lulli-, julev- ja riddosámeguovlluin.
Váikkuhangaskaomiid rámma buohkanassii sámi giellaprošeavttaide lea jagis 2002:.
Tabealla 6.3.




(1000 kr).
Poasta 53.2.
Giellaprošeavttat.
2000.
2001.
2002.
+/-.

Prošeaktadoarjagat.
2 956.
2 406.
2 450.
44.

Giellaguovddážat.
Mihttomearri.
Nannet sámegiela dain guovlluin, gos sámegiella lea uhkiduvvon.
Ásahit giellaguovddážiid ja arenaid gos sohkabealit ja buolvvat sáhttet ovttas doaibmat.
Láhčit dilálašvuođaid nu ahte mánáin ja nuorain lea vejolašvuohta geavahit giela.

Strategiija.  Láhčit arenaid gos lea lunddolaš hállat sámegiela, ja
dainna lágiin gáhttet ja ovddidit giela kulturguoddin iešguđet
suopmanguovlluid siskkabealde. .

Sámediggi oaidná ahte guovlluin, gos leat ásahuvvon giellaguovddážt,
lea giellaovddidanbargu lihkostuvvan. Danne lea bistevaš
giellaguovddážiid ásaheamit buorit
giellaovddidandoaibmabijut. Ovddežis leat giellaguovddážat
Porsáŋggus, Gáivuonas, Evenáššis (Várdobáiki) ja Divttasvuonas
(Árran) ožžon jahkásaš bistevaš doarjaga. Giellaguovddážat, mat
leat jo ásahuvvon, berrejit beassat viiddidit doaibmaguovlluid vai
doaimmašedje guovlulaš giellaguovddážin. .  Doaibmabijut.
Giellaguovddážat Porsáŋggus, Gáivuonas, Divttasvuonas ja Evenáššis
leat ožžon bistevaš doarjaga Sámedikkis. 2001 Sámediggi juolludii
kr 1 600 000 giellaguovddážiidda, dm. kr 400 000 juohkehažžii. 1998
Mátta-Várjjat ja Unjárga ožžo ruđaid giellaprošektii. Dán
giellaprošeavtta vuođul sii leat dál nagodan ásahit
giellaguovddáža, mii gieskat rahppui Unjárggas. Guovddáža namma lea
Isak Saba guovddáš. 2002 rájes oažžu maiddái dát guovddáš
bistevaš doarjaga. .  Váikkuhangaskaomiid rámma buohkanassii 5
giellaguovddážii lea jagis 2002:.  Tabealla 6.4.




(1000 kr).
Poasta 53.3.
Giellaguovddážat.
2000.
2001.
2002.
+/-.

Porsáŋgu.
-.
400.
400.
0.

Gáivuotna.
-.
400.
400.
0.

Divttasvuotna.
-.
400.
400.
0.

Evenášši.
-.
400.
400.
0.

Unjárga.
-.
0.
400.
400.
 .
SUBMI.
-.
1 600.
2 000.
400.

Sámediggeráđđi mearrida lagabui juolludaneavttuid.


7.	Poasta 54 Birasgáhtten- ja kultursuodjalus.
Sámediggi bidjá čuovvovaš váikkuhangaskaomiid sámi birasgáhtten- ja kultursuodjalusbargguide jagis 2002:.
Tabealla 7.1.




(1000 kr).
Poasta.
Namahus.
2000.
2001.
2002.
+/-.
54.0.
Kulturmuitosuodjalus.
1 000.
1 000.
1 000.
0.
54.1.
Museat.
0.
970.
8 700.
7 730.
54.2.
Sámi arkiiva Ođas.
-.
-.
665.
665.
 .
SUBMI.
1 000.
1 970.
10 365.
8 395.

Eamiálbmogin sápmelaččain ferte leat guovddáš rolla ceavzilis
ovddideamis. Eamiálbmogat leat moanat buolvvaid čađa ovddidan
ollesvuođadiđošteaddji, árbevirolaš ja dieđalaš máhtu
eatnamiiddiset, luondduresurssaideaset ja birrasiiddiset
birra. Eamiálbmogiid návccaid čađahit ceavzilis ovddideami ferte
nannet vai sáhttá birget daid ráddjejumiiguin, maid ekonomalaš,
sosiála ja historjjálaš dilit bidjet.  Sámi kulturmuitosuodjalus lea
oassi eanahálddašeamis ja čatnasa earáge
birashástalusaide. Kulturmuittut ja kulturbirrasat duođaštit sámi
áddejumi eanadagas ja luonddus, ja eanadaga ja luonddu mearkkašumis
ekonomalaš, oskuvaš ja sosiála diliide. Kulturmuittut leat biraslaš
ja kultuvrralaš resurssat, mat leat lotnolasat eará birasresurssaide
ja sosiála ja kultuvrralaš resurssaide.  Sámi museat leat guovddáš
aktevrrat ceavzilis ovddideami dihtomielalažžan dahkamis ja
čađaheamis. Seammás lea sámi museaide erenoamáš hástalussan ahte
dat galget leat arenan ja aktevrran vuorrohálešteamis kultuvrralaš
iešáddjejumi ja identitehta birra sihke siskkáldasat ja
olgguldasat. Hástalussan lea váikkuhit kritihkalaš jurddašeami
kultuvrra, historjjá ja identitehta birra sihke unnitlogu- ja
eanetloguservodagas oktanaga. Sámi servodat sáhttá dán buoremusat
juksat museapolitihkain, mas sámi servodat ieš váldá ovddasvástádusa
kulturárbbi suodjaleamis ja geavaheamis.  Kulturmuitosuodjalus.
Mihttomearri.  Sámediggi galgá suodjalit sámi kulturmuittuid ja
kulturbirrasiid nu ahte sámi kultuvra nannejuvvo ja jotkojuvvo.
Strategiija.  Sámediggi galgá doarjut sámi kulturmuitodoaibmabijuid
doarjagiiguin vuoruhansurggiid ektui.  Sámediggi galgá deattuhit
oainnusindahkama, oaivadeami ja gulahallama sámi kulturmuito- ja
kulturbirasbarggus.

Doaibmabijut.
Váikkuhangaskaomiid rámma buohkanassii kulturmuitosuodjalusmihttomeriide lea jagis 2002:.
Tabealla 7.2.




(1000 kr).
Poasta 54.0.
Kulturmuitosuodjalus.
2000.
2001.
2002.
+/-.

Kulturmuitosuodjalus.
1 000.
1 000.
1 000.
0.

Museat.  Mihttomearri.  Sámediggi galgá sámi museaid hálddašan- ja
doarjjaovddasvástádusa badjelasas váldimiin sihkkarastit nannejuvvon,
oktiiordnejuvvon ja ollislaš sámi museadoaimma mii lea vuođđuduvvon
sámiid iežaset eavttuid ala álbmogin ja eamiálbmogin.  Strategiija.
Sámediggi galgá bargat sihkkarastit ja ovddidit sámi museafágalaš
birrasa sámi historjjá ja kultuvrra dáhkideaddjin, duođašteaddjin,
máhtolašvuođa ovddideaddjin ja gaskkusteaddjin.  Joatkit
vuorrohálešteami sámi museaiguin ja guoskevaš gielddaiguin Sámedikki
museačielggadeami vuođul sámi museadoaimma oktiiordnema várás.
Norsk Museumsutvikling (norgga museaovddideapmi) galgá bovdejuvvot
searvat oktiiordnenprosessii.  Sámediggi galgá bargat dan ovdii ahte
ásahuvvo Nuortamámi musea sámi našuvnnalaš duhátjagibáikin.
Sámediggi galgá bargat dan ovdii ahte lassánit juolludeamit sámi
museaide ja sámi museaáigumušaide daid eavttuid vuođul, mat leat
biddjon St. dieđ. nr. 22 (1999-2000) Kjelder til kunnskap og
oppleving (máhtu ja vásáhusaid gáldut).

Doaibmabijut.
Váikkuhangaskaomiid rámma buohkanassii sámi museaide juogaduvvo ná jagis 2002:.
Tabealla 7.3.




(1000 kr).
Poasta 54.1.
Museat.
2000.
2001.
2002.
+/-.

Saemien Sijte.
265.
450.
1 180.
730.

Árran julevsámi musea.
0.
0.
2 360.
2 360.

Gállogietti musea.
0.
0.
40.
40.

Guovdageainnu gilišillju.
0.
0.
230.
230.

Sámiid Vuorká-Dávvirat.
0.
0.
3 400.
3 400.

Deanu Musea.
0.
0.
230.
230.

Várjjat Sámi Musea.
240.
450.
1 190.
740.

Kokelva mearrasámi dávvirvuorká.


150.
150.

Sámi museasearvi.
50.
70.
50.
-20.
 .
SUBMI.
555.
970.
8 850.
7 880.

Doarjagiid juogadeami vuođđun sámi museaide lea ovddeš doarjja
museaide Kulturdepartemeanttas njuolgga, fylkkagieldda bokte dahje
fylkkagieldda iežas doaibmaruđain. Sámediggi váldá 2002 rájes
badjelasas ovddasvástádusa sámi museain, oktan dáid doarjjaruđaiguin.
Sámedikki doarjja sámi museaide addo dainna eavttuin ahte gielddat
doalahit iežaset doaibmadoarjaga uhcimusat otná dásis, ja ahte museat
ovttas Sámedikkiin oassálastet árjjalaččat sámi museadoaimma
oktiiordnen- ja nannenproseassas.  Sámedikki mielas lea deaŧalaš
juvssahahttin dahkat sámi govvadáidaga ja duoji/sámi dáiddaduoji, mii
lea organiserejuvvon dáiddamuseálaš doaibman ovttain bistevaš
virggiin Sámi Vuorká Dávviriin. 3-jagi prošeavtta dáiddaossodat
loahpahuvvo juovlamánu 31. b. 2001. Sámi dáidaga hálddašeapmi
nannejuvvo go ovttaiduhttá juolludeami virggi Sámi Vuorká Dávviriidda
jagis 2002.  2002 stáhtabušeahtas lea várrejuvvon kr 2 500 000
investerendoarjjan nuortasámi museavistti prošekteremii
Njávdámis. Sámediggi lea váldán badjelasas váldoovddasvástádusa
sihkkarastimis doaibmadoarjaga Nuortasámi museai (vrd. čoahkkimiin
Njávdámis 05.06.01). Go čielgá mielruhtadeapmi Mátta-Várjjaga gieldda
ja Finnmárkku fylkkagieldda bealis ja Nuortasámi musea gaskaboddasaš
organisatoraláš čatnaseapmi, bivdojuvvo Sámedikki doarjjastivra
juolludit dárbbašlaš prošeaktadoarjaga lágidanásahusa ohcamuša
vuođul.  Sámedikki doarjjastivra bivdo doarjut Savio-musea
lágidangieldda ohcamuša vuođul. Sámdiggi háliida ain ságastallat
Mátta-Várjjaga gielddain sámi museaid boahttevaš organiserema birra
ja mo čoakkáldagaid buoremusat rádjat.

Čoahkkingolut sámi museaid oktiiordnenproseassa čađaheami
oktavuođas galget muhtun muddui gokčojuvvot Sámedikki
doaibmabušeahtas. Dan geažil vuoliduvvo doarjja Sámi museasearvái.

Sámediggeráđđi mearrida lagabui juolludaneavttuid.

Sámi arkiiva.  Sámediggi lea 2002 rájes váldán badjelasas juolludeami
sámi arkiivii Kulturdepartemeanttas. Sámi arkiiva lea organiserejuvvon
sierra vuođđudussan ja das lea odne ovddasvástádus priváhta sámi
arkiivvain. Sámediggi lea áššis R 53/00 čujuhan dárbbu čielggadit
Sámedikki arkiivva rolla, ovddasvástádusa ja organiserema justa dainna
jurdagiin ahte ovddidit arkiivva našuvnnalaš sámi arkiivaásahussan
seammaláhkai go Sámedikki sierrabibliotehkage lea sámi
bibliotehkabálvalusaid oktavuođas. Dát dávista Sámedikki mearrádusain
áššis 11/00. Dát livččii dakkár čuolbmačilgehus, mas leat máŋga
oidnočuoggá, ja maid berre čielggadit dárkilit vai oččošii
oaidnilis arkiivadoaimma sámi servodagas. Sámediggi lea mearrádusas R
53/00 eaktudan ahte Kulturdepartemeanta ruhtada čielggadanbarggu.
Sámi arkiivii Guovdageainnus lea čuovvovaš rámma várrejuvvon jahkái
2002:.  Tabealla 7.4.




(1000 kr).
Poasta 54.2.
Sámi arkiiva.
2000.
2001.
2002.
+/-.

Sámi arkiiva.
-.
-.
665.
665.

Sámediggeráđđi mearrida lagabui juolludaneavttuid.  Birasgáhtten.
Mihttomearri.  Sámediggi áigu váikkuhit ekonomalaččat,
ekologalaččat ja kultuvrralaččat ceavzilis ovdáneami sámi
guovlluin. Guovddáš mihttomearit Sámedikki birasgáhttenbarggus leat:
.  ovddidit birasaddjái luondo- ja resursaávkkástallama, mii dagaha
oktilažžan ja ovddida sámi kultur- ja servodateallima.  váikkuhit
ahte sámi servodagas čađahuvvo birasaddjái geavat, mii oidnosindahká
ja doarju dakkár doaibmanmolssaeavttuid, mat nannejit ceavcilvuođa.
váikkuhit áddet sámi kulturmuittuid ja kulturbirrasiid biraslaš,
historjjálaš ja kultuvrralaš árvvu.  suodjalit sámi kulturmuittuid
ja kulturbirrasiid nu ahte sámi kultuvra nannejuvvo ja jotkojuvvo.
váikkuhit ovttasbarggu birashálddašemiin ja sámi ásahusaiguin
našuvnnalaččat ja riikkaidgaskasaččat suodjalit ja hálddašit
sámi kulturmuittuid ja kulturbirrasiid.

Strategiija og doaibmabijut.  čuovvolit plánaláhkalávdegotti barggu
sihkkarastit badjeliiváldima buot eanaduohtadanáššiin sámi geavahan-
ja ássanguovlluin. Deattuhannjuolggadus plánalága ulbmilpáragráfas
livččii dán oktavuođas riekta.  váikkuhit ahte sámi árvvut
deattuhuvvojit suodjalanplánaproseassas sámi guovlluin, nu ahte dákkár
guovlluid áimmahuššan dahkko dakkár hálddašemiin, mas báikkálaš
sámi máhtu ja geavat lea ráđđejeaddjin.  čuovvolit Konvenšuvnna
biologalaš máŋggabeallásašvuođa birra ja eamiálbmogiid máhtu,
geavada ja ođasmahttima dán oktavuođas.  bargat dan ovdii ahte
álggahuvvo čielggadanbargu/ráhkaduvvo sámediggedieđáhus sámi biras-
ja eananhálddašanperspektiivvaid birra vai sáhttá ee. ollislaččabut
ja eanet einnostuvvi vugiin bearráigeahččat sámi eanaberoštumiid
stuorát eanaduohtadanáššiin.  váikkuhit árjjaleabbo
boraspirehálddašeami ja ahte iešguđet boraspirešlájaid bajimuš
lohku mearriduvvo nu ahte maiddái Bern-konvenšuvnna eavttut
ollašuvvet. Sámediggi áigu bargat dan ovdii ahte luođuluossamáddodat
suodjaluvvo ja ahte luosa mearkkašupmi sámi kultuvrii ja
servodateallimii deattuvuvvo dán barggus.  hálddašit sámi
kulturmuittuid kulturmuitolága ja plána- ja huksenlága vuođul
jođánis ja bálvalusguvllot áššemeannudemiin.  váikkuhit
ovttasbarggu eará biras- ja kulturmuitohálddašemiin.  váikkuhit
kulturmuitodiehtovuođu ovddideami vai áššáiguoskevaš
kulturmuitodieđut duođaštuvvojit ja leat gávdnamis.  čuovvolit
kulturmuitolávdegotti barggu sihkkarastit sámi kulturmuitosuodjalusa
boahtteáiggi nannema ja ovdánanvejolašvuođa.


8 Poasta 55 Eará doarjagat.  Váikkuhangaskaomiid rámma buohkanassii
politihkalaš bargui juogaduvvo ná jagis 2002:.  Tabell 8.1.



(i 1000 kr).
Post.
Namahus.
2000.
2001.
2002.
+/-.
55.0.
Sámi váldoorganisašuvnnat.
2 600.
2 600.
2 500.
- 100.
55.1.
Sámedikki politihkalaš joavkkut .
1 800.
1 800.
1 800.
0.
55.2.
Sámediggeráđi háldui (sirdojuvvon postii 21.6).
147.
162.
-.
-162.
55.3.
Sámediggeválgga listtat.
0 .
1 200.
0.
-1 200.
55.4.
Opposišuvnna bargoeavttut (ođas).


600.
600.
 .
SUBMI.
4 547.
5 762.
4 900.
-862.

Váldoorganisašuvnnat.  Sámi váldoorganisašuvnnaid dovdomearka lea
ahte dat barget árjjalaččat olles sámi servodateallima ektui. Dát
leat miellahttovuođul organisašuvnnat, mat báikkálaš servviid bokte
váikkuhit árjjalaččat sámi servodateallima. Sis lea erenoamáš
ovddasvástádus ovttadássásašvuođabarggus sámi servodagas.
Sámediggeráđđi mearridii áššis 15/99 áshit
ovttadássásašvuođabálkkašumi. Dán áigumuššii várrejuvvo kr 100
000 poasttas 55.0. Bálkkašupmái ráhkaduvvojit
njuolggadusat. Sámediggi doalaha 2 600 000 kr doarjaga
váldoorgasnisašuvnnaide. Sámediggeráđđi juogada doarjaga earret
ovttadássásašvuođabálkkašumi, man juogada dat, gean Sámediggi
fápmuda maŋŋá go njuolggadusat leat ráhkaduvvon.  Sámedikki
politihkalaš joavkkut .  Sámedikkis lea doarjjaortnet Sámedikki
politihkalaš joavkkuide, mii juogaduvvo sierra njuolggadusaid
vuođul. Ortnet galgá váikkuhit ahte Sámedikki joavkkut besset
organiseret bargguideaset earret eará čálli vehkiin. Ortnega rámman
biddjo kr 1 800 000.  Sámediggeválgalisttut.  Sámediggeválgga
oktavuođas addo erenoamáš doarjja listtuide, mat servet válgii. Dát
doarjja loahpahuvvo 2002. .  Opposišuvnna bargoeavttut.  Vai
opposišuvdna oažžu buriid bargoeavttuid Sámedikkis, lea várrejuvvon
kr 600 000. Ruđat juogaduvvojit šiehtadallamiid vuođul Sámedikki
presideantta ja guoskevaš politihkalaš joavkkuid gaskka.  9 Poasta
56 Oahpaheapmi.  Sámediggi bidjá čuovvovaš váikkuhangaskaomiid
juogadeapmái sámi oahpahanbargguide jagis 2002:.  Tabealla 9.1.




(1000 kr).  Poasta.  Namahus.  2000.  2001.  2002.  +/-.  56.0.
Oahpponeavvut ja eren. ped. gealbudeapmi.  10 954.  12 554 .  12 204.
-350.  56.1.  Oahppostipeanddat.  -.  1 000.  1 000.  0.  56.2.
Mánáidgárddit.  7 200.  7 510.  7 510.  0.  .  SUBMI.  18 154.  21
064.  20 714.  -350.  * Sámediggái lea 2001 sierra juolludusbrevas
juolluduvvon ruđat kvalitehtaovddidandoaibmabijuide. Dát guoská
ee. Sámegiela ealáskahttimii, sámegiela álgooahpahussii,
kártenávdnasiidda ja kvalitehtii matematihkkaoahpahusas
(KIM). Sámediggái lea maid juolluduvvon ruđat IKT-doaibmabijuide,
ee. Kr 1 000 000 IKT-oahpponeavvuide ja kr 500 000 Sámi skuvlaneahta
ásaheapmái. Sámediggi eaktuda ahte dát doaibmabijut jotkojuvvojit 2002
eremoamáš juolludemiin. Namuhuvvon juolludeamit eai leat dain loguin,
mat leat bajábealde.

9.1 Oahpaheapmi.  Skuvla- ja oahppovuogádagas lea erenoamáš
ovddasvástádus duohtandahkamis sámepolitihka
prinsihpaid. Oahppoplánat, oahpponeavvut, duhkoraddan, oahpahanvuogit
ja oahpaheaddjiid oahpaheapmi leat deaŧalaččat vuođđoskuvlla
ovddideamis vai dat váikkuhivččii sámi giela, kultuvrra ja
servodateallima áimmahuššama ja ovddideami. Skuvllas lea erenoamáš
ovddasvástádus guottuidduddjonbarggus ja ovttadássásašvuođabarggus.
Stuorradiggi mearridii ahte vuođđoskuvlla- ja joatkkaskuvlla
oahppiin galgá leat oktagaslaš vuoigatvuođa sámegieloahpahussii. Ja
dat ahte sámi oahppiid skuvladilli molsašuddá garrasit guovllus
guvlui, buvttiha stuorra hástalusa heivehit oahpahusa ja oahppneavvuid
oahppiid dillái ja sámegiela oahppaneavttuide. Sámedikki stuorámus
hástalus lea váikkuhit ahte oktagaslaš vuoigatvuohta oahppamii
sámegillii/sámegiela lea duohta. Dát mielddisbuktá ahte Sámediggi
ferte geavahit mearkkašahtti resurssaid váikkuhit guovddáš
eiseválddiid addit dárbbašlaš ekonomalaš rámmaid dákkár
oahpaheapmái. Sámediggi áigu maid geavahit resurssaid diehtojuohkimii
ja oaivadeapmái vuoigatvuođa ja vejolašvuođa birra
sámegieloahpaheapmái.  Dábálaš ja erenoamážit lágiduvvon
oahpponeavvut.

Mihttomearri.  Ortnet galgá váikkuhit buotlágan oahpponeavvuid
guhkesáiggi ja ulbmillaš ovddideami ja buvttadeami sámi oahppiid
várás. Sámi oahpponeavvut galget čájehit ealli sámi kultuvrra sámi
oahppiide. Oahppiid galgá maiddái movttiidahttit gáhttet sámi
kultuvrra ja geavahit sámegiela nu ahte sin sámi kultuvra, giella ja
identitehta nannejuvvo.  Sámediggi galgá váikkuhit ahte
sierrapedagogalaš oahpponeavvut ovddiduvvojit ja buvttaduvvojit
mánáid, nuoraid ja ravisolbmuid várás, geain leat sierra dárbbut. .
Strategiija.  Dahkat šiehtadusaid oahpponeavvoovddideamis ja addit
doarjagiid Sámedikki oahpponeavvuid vuoruhansurggiin, mat leat
oahpponeavvut: davvisámi, julevsámi ja lullisámi vuođđoskuvlii ja
oahpponeavvut joatkkaoahpaheapmái.  Oahpponeavvuid jorgaleapmi
sámegielas dárogillii ja/dahje eará sámi giellajoavkkuide nu ahte
oahppogirjjit sámi sisdoaluin šaddet olahahttin buot giellajoavkkuide
ja oahppiide, geain ii leat sámegiella oahpahusgiellan. Dát
doaibmabidju gáibida lassejuolludeami.  Oaivadit lágádusaid ja
čálliid sámi oahpponeavvuid ovddidanbarggus.  Váikkuhit
neahttavuođul/elektrovnnalaš oahpponeavvuid ovddideami ja
ulbmáluššama vai sáhttá duhtadit oahppolága gáibádusa ovttagaslaš
vuoigatvuođa oahpaheapmái sámegielas ja addit buot sámi oahppiide
vejolašvuođa beassat geavahit ođđaáigásaš sámi oahpponeavvuid.
Sámi oahpponeavvuid ovddideapmi.  Multidoaibmi oahpponeavvuid
ovddideapmi davvi-, julev- ja lullisámegielas lassin dábálaš
oahpponeavvuide.

Doaibmabijut.
Váikkuhangaskaomiid rámma buohkanassii oahpponeavvuide ja gealbudeapmái sierrapedagogihkas juogaduvvo ná jagis 2002:.
Tabealla 9.2.




(1000 kr).
Poasta 56.0.
Oahpponeavvut.
2000.
2001.
2002.
+/-.

Sámi oahpponeavvut.
10 954.
9 104 .
9 104.
0.

Erenoamážit lágiduvvon ohpponeavvut.
0.
1 750.
1 750.
0.

Sierra spes.ped. doaibmabijut, ee. gealbudeapmi.
0.
1 700.
1 350.
-350.
 .
SUBMI.
10 954.
12 554.
12 204.
-350.

Sierra doaibmabijut sierrapedagogihkas:.  Čađahit ja joatkit sámi
fágalaš gealbudandoaibmabijuid sierrapedagogihkas Sámediggeplána
fágasuorggi olis.  Čuovvolit Sámi guovddášdoaimma barggu Sámedikki
ja Stuorradikki mearrádusaid olis.  Álggahit FOU (dutkan ja
ovddideapmi)-doaibmabijuid sierrapedagogihkas.

9.2 Stipeanda.  Mihttomearri.  Sámediggi áigu movttiidahttit
jotkkaskuvlaoahppiid válljet oahpaheami sámegielas dahje sámegillii.
Strategiija.  Oahppostipeanddaiguin váikkuhit ahte nuoraid
sámegielgelbbolašvuohta nannejuvvo.  Doaibmabijut.
Váikkuhangaskaomiid rámma buohkanassii sámegieloahpaheapmái ja
oahpaheapmái sámegillii lea jagis 2002:.  Tabealla 9.3.




(1000 kr).  Poasta 56.1.  Oahppostipeanddat.  2000.  2001.  2002.
+/-.

Oahppostipeanddat.  -.  1 000.  1 000.  0.

9.3 Mánáidgárddit.  Mihttomearri.  Sámi mánát galget beassat nannet
gielaset ja identitehtaset mánáidgárddis.  Strategiija.  Váikkuhit
buori mánáidgárdefálaldaga sámemánáide.  Ráhkadit oaivadusávdnasiid
sámi mánáidgárddiide.  Váikkuhit buori vuorrohálešteami daid
mánáidgárddiid eaiggádiiguin, gos leat sámi mánát.  Álggahit FOU
(dutkan ja ovddideapmi)-doaibmabijuid mánáidgárdesuorggis.  Doallat
jahkásaš konfereanssaid buot sámi mánáidgárddiid bárgiide.  Oaivadit
sámi mánáidgárdebargiid.

Doaibmabijut.
Váikkuhangaskaomiid rámma buohkanassii sámi mánáidgárddiide juogaduvvo ná jagis 2002:.
Tabealla 9.4.




(1000 kr).
Poasta 56.2.
Oahpponeavvut.
2000.
2001.
2002.
+/-.

Doarjja sámi mánáidgárddiide.
-.
7 310.
7 210.
-100.

Oahpponeavvut mánáidgárddiide.
-.
200.
200.
0.

Kvalitehtaovddideapmi -- jahkásaš mánáidgárdekonfereansa.
-.
0.
100.
100.
 .
SUBMI.
-.
7 510.
7 510.
0.

9.4 Kvalitehtaovddideapmi.  Mihttomearri.  Sámediggi áigu sihkkarastit
buori kvalitehta oahpaheamis sámegielas ja sámegillii. Deaŧalaš
mihttomearrin lea maid eanedit daid joatkkaoahpaheami oahppiid logu,
geat čađahit oahpu normerejuvvon áiggis.  Strategiija.  Joatkit
álggahuvvon prošeavttaid ee. KIM (kvalitehta matematihkkaoahpaheamis)
ja sámegiela álgooahpaheami vuođđoskuvllas .  Álggahit dutkan- ja
ovddidanprošeavttaid dakkár surggiin, gos erenoamážit dárbbašuvvo
kvalitehtaovddideapmi vuođđoskuvllas.  Váikkuhit ahte sámi
joatkkaoahpaheamis álggahuvvo ovddidanprošeakta, mii guorahallá
oahppiidlogu ja váikkuha ahte eanet oahppit váldet joatkkaoahpu.  L97
Sámegiella ja sámi oahppoplánaid joatkkaskuvllas čuovvoleami láhčit
vai oahpaheapmái sihkkarasto sisdoallu ja kvalitehta, mii addá
vuođđudeaddji máhtu.  Bargat dan ovdii ahte boazodoallu ásahuvvo
oahppofágan ja ahte joatkkaoahpaheami oahppoplánat
ođasmahttojuvvojit.  Ovddidit kártenávdnasiid vuođđoskuvlii ja
joatkkaoahpaheapmái.

Kvalitehtaovddidanprošeavttaid skuvllas sáhttá čađahit Sámedikki
hálddahusdoaimmaid siskkabealde dahje go dahká šiehtadusaid
olggobeale ásahusaiguin. Jus doaimabijuid čáđaha Sámedikki
hálddahusdoaimmaid siskkabealde, de Sámediggeráđđi oažžu fámu
sirdit prošeaktagoluid váikkuhangaskaomiin hálddahusdoibmii.  .  9.5
IKT sámi oahpaheamis.  Mihttomearri.  Sámediggi áigu váikkuhit ahte
sámi oahppiid, sihke gánddaid ja nieiddaid, oppalaš gelbbolašvuođa
ja erenoamáš gelbbolašvuođa dárbu IKT-suorggis gokčojuvvo.
Strategiija.  Joatkit sámi skuvlaneahta ásahanbarggu.  Joatkit sámi
elektrovnnalaš oahpponeavvuid ovddidanbarggu.  Álggahit
FOU-doaibmabijuid IKT-suorggis.


10 Poasta 57 Riikkaidgaskasaš ovttasbargu .  Sámediggi bidjá
čuovvovaš váikkuhangaskaomiid riikkaidgaskasaš ovttasbargui jagis
2002:.  Poastta 57 hálddašit Sámedikki áirasat Sámi parlamentáralaš
ráđis.  Tabealla 10.1.




(1000 kr).  Poasta.  Namahus.  2000.  2001.  2002.  +/-.  57.1.
Interreg.  -.  1 000.  700.  -300.  57.2.  Barentsovttasbargu.  -.
200.  200.  0.  57.3.  Eará.  -.  100.  200.  100.  .  SUBMI.  -.  1
300.  1 100.  -200.

Sámediggi deattuha árjjalaš oassálastima eamiálbmotáššiin sihke
rádjaguovlluguovdasaččat ja riikkaidgaskasaččat. Dákkár bargu
eaktuda ulbmillaš árjja sierranas proseassain ja prográmmain, mat
gusket eamiálbmogiid dillái oppalaččat ja sápmelaččaid dillái
erenoamážit.  Interreg III (2000-2006) .  Mihttomearri.
Bohciidahttit máŋggabeallásaš, árjjalaš ja ovdánan sámi
servodateallima rájáid rasttildeaddji ovttasbarggu bokte, mii nanne
sámi identitehta, kultuvrra ja ealáhusaid.

Strategiija ja doaibmabijut.  Sámi servodagas vejolažžan dahkat
rájáid rasttildeaddji ovttasbarggu, mii lea ealáhus-, barggahan- ja
fitnodatguvllot.  Láhčit vuođu ovdáneapmái ja buoret
gelbbolašvuhtii árbevirolaš sámi máhtu, teorehtalaš oahpu, dutkama
ja dokumentašuvnna viidáset fievrrideami bokte.

Sámediggi lea searvan Interreg-prográmmii. Dát eaktuda árjjalaš
oassálastima sihke politihkalaš ja hálddahuslaš dásis. Erenoamážit
dárbbaša fievrridit hálddahuslaš resurssaid hálddašit dán
prográmmaáigodaga guokte prográmma norgga bealde. Lea várrejuvvon kr
300 000 ovttasbarggu hálddašeapmái ja doibmii. Dán oaidná poasttas
21.2. .  Sámediggi várre kr 700 000. Dasa lassin sáhttá geavahit eará
almmolaš váikkuhangaskomiid prošeaktaruhtadeapmái.
Barentsovttasbargu .  Mihttomearri.  Mihttomearri lea láhčit dili nu
ahte eamiálbmogat iežaset guovlluin ja báikegottiin ieža ovddidit
doaibmabijuid, mat sihkkarastet sin kulturovdanbuktima ávnnaslaš
vuođu ja ovddidit báikegottiid, gos leat bargofálaldagat, dohkálaš
dearvvasvuođa- ja buresbirgenfálaldagat ja skuvla- ja
oahppofálaldagat.  Strategiija.  Eamiálbmogiid dilli ruoššabealde
lea erenoamáš váttis, sihke eallindási dáfus, buresbirgenfálaldagaid
dáfus, vuoigatvuođaid dáfus márkanekonomiijii
nuppástuhttinproseassas, váttisvuođaid oktavuođas beassat
ávkkástallat árbevirolaš luondduresurssaiguin ja almmolaš
dearvvasvuođa- ja sosiálafálaldagaid fuotnuma geažil. Eamiálbmogat
oassálastet barentsovttasbarggus ja dan prošeavttain, ee. lea sierra
doaibmaprográmma guovllu eamiálbmogiid várás. Sámediggi águ bargat dan
ovdii ahte dán doaibmaprográmma oasit čađahuvvojit.  Ruđat galget
vuosttažettiin geavahuvvot doaibmabijuide
ruoššabealde. Vuoruhettiin doaibmabijuid galgá ovdu leat nuorain ja
doaibmabijuin, mat ovddidit ovttadássásašvuođa erenoamážit
nissoniid ektui. Ulbmáluššansuorggit leat vuođđostruktuvrahuksen,
sosiála- ja dearvvasvuođadoaibmabijut, biras- ja luondduvuođđu,
árbevirolaš ealáhusaid ja gávpedoaimmaid huksen, oahpaheapmi ja
gealbudeapmi ja vel diehtojuohkin- ja mediadoaimmat. Sámediggi bidjá
kr 200 000 dán bargui.  Eará .  Mihttomearri.  Sámediggi deattuha
čuovvolit riikkaidgaskasaš eamiálbmotvuoigavuođaáššiid
ovdáneami. Sámediggái lea deatalaš siskkáldasat ja ovttas guovddáš
eiseválddiiguin bargat eamiálbmotvuoigatvuođaáššiiguin, masa
eamiálbmogiid iešmearridanvuoigatvuohta gullá. Erenoamážit ferte
vuoruhit čuovvolit Sámi vuoigatvuođalávdegotti árvalusa Finmmárkku
ektui ja Sámi vuoigatvuođalávdegotti viidáset barggu.  Ferte ovddidit
bistevaš foruma eamiálbmogiid várás ON:s ja hoahpuhit ON
eamiálbmotjulggaštusbarggu vai ON orgánat sáhttet dan dohkkehit
ovdalgo eamiálbmotlogijahki nohká 2004.  Sámediggi galgá čuovvolit
Konvenšuvnna biologalaš máŋggabeallásašvuođa birra vai
eamiálbmogiidda guoski máhttu, geavat ja ođasmahttimat ožžot duohta
sisdoalu Norggas. .  Strategiija og doaibmabijut.  Sámediggi áigu
váikkuhit ahte ovddidanbargu álggahuvvo eamiálbmogiid iešmearrideami
birra politihkalaš ja hálddahuslaš proseassaid bokte ja oassálastima
bokte čoahkkimiin, konfereanssain ja seminárain, gos eamiálbmogiid
vuoigatvuođat ja iešmearrideapmi lea fáddán .  Sámediggi áigu
váikkuhit ovttasbarggu ovddideami guovddáš eiseválddiiguin.

Sámediggi várre kr 200 000 dán bargui.

11 	Poasta 59 dearvvasvuođa- ja sosiálaulbmáluššan .
Mihttomearri .
Sámedikki mihttomearri dearvvasvuođa- ja sosiálaulbmáluššamiin lea ovddidit ovttaárvosaš dearvvasvuođa- ja sosiálabálvalusfálaldaga sámi álbmogii. .
Strategiija .
Sámediggi lea 1999 rájes juohkán prošeaktaruđaid sámi dearvvasvuođa- ja sosiáladoaibmabijuide. Prošeaktaáigodat lei álgoálggus olggos 2001, muhto guhkiduvvui olggos 2002. Soaiála- ja dearvvasvuođadepartemeanta áigu 2002:s árvvoštallat Sámedikki prošeaktaruhtajuolludeami (1999 rájes 2001/2002 rádjai). Sámedikkis lea gaskaboddasaš virgi čadnon dán prošektii. Sámediggi vuordá ahte doarjjaortnet doalahuvvo maŋŋá árvvoštallama.
Earret prošeaktaruhtajuolludeami ja dan čuovvoleami, ja dasa lassin dearvvasvuođa- ja sosiálaáššiid gieđahallama oppalaččat, Sámediggi háliida nannet dearvvasvuođa- ja sosiálaulbmáluššama ná:.
Ovddidit Sámedikki dearvvasvuođa- ja sosiálapolitihka.
Viidáset ovddidit rolla sámepolitihka eaktudeaddjin dearvvasvuođa- ja sosiálaáššiin stáhta eiseválddiid ektui.
Ásahit, ovddidit ja jođihit diehtojuohkinbálvalusa, man deaŧalaš bargoviidodat lea čohkket diehtojuohkinávdnasiid ja fágagirjjálašvuođa sámegillii ja sámi dearvvasvuođa- ja sosiáladiliid birra.
Nannet diehtojuohkima sámi dearvvasvuođa- ja sosiáladiliid birra, sámi geavaheaddjiid dárbbuid birra, geavaheaddjiid vuoigatvuođaid birra dearvvasvuođa- ja sosiálabálvalusain ja oaivadeami dáid áššiid oktavuođas ja gaskkustit oktavuođa sámi álbmogiin.
Ovddidit ovttasbarggu eará davviriikkaiguin sámi dearvvasvuođa- ja sosiálaáššiin.
Nannet barggu eamiálbmogiid dearvvasvuođaáššiiguin, earret eará Máilmmi dearvvasvuođaorganisašuvnna (WHO) ektui .

Doaibmabijut.
Vai sámi dearvvasvuođa- ja sosiálaáššiid sáhttá čuovvolit, de ferte nannet Sámedikki hálddahusa guvttiin bistevaš virggiin. .

Tabealla 11.1.




(1000 kr).
Poasta.
Namahus.
2000.
2001.
2002.
+/-.
59.1.
Dearvvasvuođa ja sosiála áigumušat*.
-.
-.
8 200.
5 200.
 .
SUBMI.
-.
-.
5 200.
5 200.
* Sámediggi oaččui juolluduvvot sihke 200 ja 2001 kr 4 600 000 prošeaktaruhtan sámi dearvvasvuođa- sosiáladoaibmabijuide.


12	Poasta 60 Girjerádjo- ja diehtojuohkinbálvalusat.
12.1	Girjerádjobálvalus.
Mihttomearri.
Sámediggi galgá háhkat, rádjat ja juvssahattin dahkat girjjiid ja eará ávdnasiid sámegillii ja sámi diliid birra. Sámi sierrabibliotehka galgá leat deatalaš beassanláhki máhttui, mii lea eallinagi oahppama, iešheanalis mearridannávccaid ja kultuvrralaš ovdáneami deaŧalaš eaktu. Girjerádju lea maid sámi kultuvrra ja servodatdiliid guovddáš gaskkusteaddji ja diehtojuohkki. .
Strategiija .
Bargat buriid ja ovttaárvosaš girjerádjobálvalusaid ovdii sámi álbmogii olles sámi ássanguovllus.
Addit jođánis ja buriid sámi girjerádjobálvalusaid álbmogii.
Hukset girjeráju bálvalusaid hálddašangirjerádjun Sámedikki doaimmaid várás.

Doaibmabijut.  Sámediggi galgá 2002:s ovddidit ja háhkat
girjerádjovuogádaga, mii dahká vejolažžan geavahit sámi
čálamearkkaid, ja mii dahká girjerádjobálvalusaid rahpasat birra
jándora ja juvssahattin neahtas. Seammás galget ođđa girjjit ja eará
gáldut ostojuvvot. Muđui čujuhat postii 21, Sierra doaibmagolut.
12.2 Girjebusset (johtti girjerádjobálvalusat).  Mihttomearri.  Sámi
girjebussiid juolludanhálddašeami badjeliiváldimiin Sámediggi galgá
váikkuhit ovttaárvosaš ja buriid girjerádjobálvalusaid ovddideami
sámi álbmogii olles sámi ássanguovllus Norggas.  Strategiija.  Danne
Sámediggi áiguge bargat dan ovdii ahte:.  sihkkarastit sámi
girjebussiide guhkesáiggi ja einnostuvvi rámmaeavttuid.  ásahit
ruhtadanortnega báikkálaš sámi girjebussiid bajáshuksema čadnojuvvon
álbmotgirjerájuide.  movttiidahttit girjerájuid ásahit sámegielalat
girjerádjobálvalusaid.

Doaibmabijut.
Sámediigi áigu 2002:s ruhtadit girjebussedoaimma maiddái julevsámi guovlluin .
Tabealla 12.1.




(1000 kr).  Poasta.  Namahus.  2000.  2001.  2002.  +/-.  60.1.
Girjebusset (johtti girjerádjobálvalusat).  0.  0.  4 182.  4 182.  .
SUBMI.  0.  0.  4 182.  4 182.  Sámediggeráđđi mearrida lagabui
juolludaneavttuid.  12.3 Diehtojuohkin.  Mihttomearri.  Sámedikki
diehtojuohkindoaibma galgá.  dagahit ahte Sámedikki doaibma ja
legitimitehta ovddasteaddji, álbmotválljen orgánan sámi álbmoga várás
buorebut dohkkehuvvo go áddejupmi ja máhttu sámi áššiid birra
buorrána.  bohciidahttit sávvojuvvon politihkalaš ovdáneami sámi
servodagas álššaiduvvama bokte ja eanet beroštumi bokte
politihkalaš bargguin, ja almmolaš divaštallama bokte.
bohciidahttit buoret máhtu ja áddejumi sámi vuoigatvuođaid birra nugo
dat bohtet ovdan virolašvuođain, lágain ja riikkaidgaskasaš
šiehtadusain.  bohciidahttit stuorát ovttasdoaibmama,
bevttolašvuođa ja kvalitehta Sámedikki doaimmas ja bálvalusbuktagiin
buori siskkáldas gulahallama bokte ja mihttomeriid ja strategiijaid
oktasaš áddejumi bokte.

Strategiija.  Vai juksá diehtojuohkinbarggu mihttomeriid, Sámediggi
ferte:.  geahččat bearrái ahte sámi álbmogis leat buorit dieđut
doaimma birra ja áššiin, mat gusket sidjiide, ja árjjalaččat
juohkit dieđuid doaimma birra ovttasbargi eiseválddiide, ásahusaide,
organisašuvnnaide ja servodahkii muđuige.  buvttadit, vuogáidahttit,
lágidit ja juohkit iešguđelágan dieđuid njálmmálaš fierpmádaga,
čállosiid ja elektronalaš diehtojuohkinvuogádagaid bokte vai
juksanjoavkkut ožžot rivttes ja ođasmahttojuvvon dieđuid.
árjjalaččat gaskkustit rivttes ja ođasmahttojuvvon dieđuid mediaid
doaimma birra ja eará áššiid birra, main servodat berošta.  nannet
gelbbolašvuođa ja loktet diđolašvuođa doaimma iešguđet
diehtojuohkindoaibmabijuid birra .  geahččat bearrái ahte bargit
oktilassii ožžot dieđuid doaimma birra vai eatnasat sáhttet searvat
bargui juksat doaibmamihttomeriid.  geahččat bearrái ahte hálddahus-
ja hálddašanbarggut čađahuvvojit geavaheaddjiaddjás láhkai
jođánis, áššáiguoskevaš ja gelbbolaš
mearrádusaid/cealkámušaid/vástádusaid bokte, ja vuollis oaivadeami ja
gaskkusteami bokte.

Doaibmabijut .  Diehtojuohkin lea Sámediggái mearrideaddji
váikkuhangaskaoapmi juksamis dikki mearridan
ovttadássásašvuođamihttomeriid. Danne lea hui deaŧalaš čalmmustit
ovttadássásašvuođa beaivválaš diehtojuohkimis ja dain sierranas
diehtojuohkindoaibmabijuin, maid diggi álggaha.  Sámediggi áigu
2001-2002 ovddidit digitála arkiivavuogádaga Sámedikki
doaimmaide. Digitála arkiivavuogádat galgá beavttálmahttit
hálddašeami ja veahkehit juksat bajimuš mihttomeari sihkkarastit
rabasvuođa ja buoridit vejolašvuođa čuovvut mielde Sámedikki
doaimmain, vrd. Kap. 1.3.  Sámediggi almmuhišgoahtá ráidočállosiid
2002:s. Áigumuš lea dahkat Sámedikki dokumeanttaid juvssahahttin ja
dovddusin stuorát oassái álbmogis. Guhkit áiggi vuollái lea
mihttomearri ahte ráidu galgá leat juvssahahtti neahtas ja ohcanláhkai
sihke dárogillii ja sámegillii.  Bálvalusaid ja sisdoalu ovddideapmi
Sámedikki neahttasiidduin jotkojuvvo. Erenoamážit čalmmustat Sámi
sátnevuorkká, Sámi sierrabibliotehka ja Sámedikki dievasčoahkkimiid
njuolggasáddagiid neahtas. Geahča muđui poastta 21 Sierra
doaibmagolut. .  Sámediggi áigu ráhkadahttit strategiijaid ja
doaibmabijuid vai eanebut čálihit iežaset sámi
jienastuslohkui. Prošeakta álggahuvvui 2001 ja galgá jotkojuvvot 2005
rádjai.  Sámediggi áigu 2002:s ovddidit pedagogalaš fálaldaga
oahpaheaddjiide ja oahppiide Sámedikki ja sámepolitihka birra -- masa
gullá maid buvttadit multimedialaš ovdanbuktima. Guhkit áiggi vuollái
lea áigumuš beassat lágidit jahkásaš oahpaheaddjiidseminára
Sámediggevisttis ja ásahit mátkedoarjjaortnega skuvlaluohkáide, mat
háliidit galledit Sámedikki.  Sámediggi áigu 2002:s buvttadit
iešguđetlágan diehtojuohkinávdnasiid, erenoamážit geatnegasvuođaid
ja vuoigatvuođaid birra Sámedikki iežas doaimmas. Áigumuš lea
ovddidit birrajándorbálvalusaid interneahtas.  Sámediggi áigu 2002:s
árjjalaččat oassálastit Ráđđehusa ulbmáluššama oktavuođas
sámiid ja sámiid diliid birra.  Dáid doaibmabijuid golut leat
buohkanassii su. kr 1 500 000, maid osohahkii gokčat iežamet
doaibmabušeahttapoasttain 01 ja 02 ja osohahkii geahččalat gokčat
olggobeale prošeaktaruhtademiin.  Media.  Mihttomearri.  Sámi
mediapolitihka (ášši 22/01) mihttomearri lea:.  sihkkarastit ahte
sámit, sierra álbmogin, besset ovddidit ja nannet sámi mediefálaldaga
rájáid rastá.  sihkkarastit sátnefriddjavuođa vuođđoeaktun ealli
sámi demokratiijii.  sihkkarastit áššálaš ja máŋggabeallásaš
dieđuid buot sámiide.  sihkkarastit ja nannet sámi servodateallima,
giela ja kultuvrralaš identitehta.  sihkkarastit ahte sámit ožžot
kvalitatiivva buori ja máŋggabeallásaš mediefálaldaga buot
mediejoavkkuin.  hukset arenaid sámi ja sámegielat almmolaš
divaštallamii.

Strategiija.
Sámediggi galgá váikkuhit ahte duohtandahkkojit dat mihttomearit ja prinsihpat, mat leat mearriduvvon áššis 22/01 «Sámi mediepolitihkka -- bajimuš mihttomearit ja prinsihpat». .

Doaibmabijut.
Sámediggi áigu 2002:s bargat dan ovdii ahte juolludeamit sámi mediaide lassánit, nu ahte šaddá vejolaš ásahit sámi beaiveaviissaid ja viiddis ja earuhuvvon mediefálaldaga olles sámi álbmogii.

Várašupmi dahkko Stuorradikki loahpalaš mearrádusas.


Ášši meannudeapmi loahpahuvvui skábmamánu 29. beaivvi 2001 dii. 12.00.




Ášši 42/01.
Stáhtabušeahtta 2003 .
Ášši meannudeapmi álggahuvvui skábmamánu 29. beaivvi 2001 dii. 15.00.
Áššebáhpirat.
Evttohusat ja vejolaš mearkkastagat.
Sámediggeráđi árvalus Sámediggái:.
1	Bušeahttabarggu rámmat.
Sámedikkis leat gáibádusat čuovvovaš departementtaid bušeahta ektui 2003:s:.
Sámediggi čujuha Ráđđehusa 2002 stáhtabušeahta árvalussii. Sámediggi evttoha čuovvovaš rievdadusaid 2003:s: .
Tabealla 1.1.




(1000 kr).
Kap.poasta.
Namahus.
2001.
2002.
2003.
+/-.
540.50.
Sámediggi, GGD .
106 900.
120 100.
135 300.
15 200.
206.50.
Sámediggi , GOD .
25 954.
25 687.
32 633.
6 946.
Eará kapihttalat.
GOD bušeahtta. Gč tab.3.1.
-.
-.
17 367 .
17 367.
856.50.
Sámediggi , MBD .
8 110.
8 113.
12 800.
4 687.
320.53.
Sámediggi, KD .
3 626.
29 100.
82 032.
52 932.
1429.72.7.
Sámediggi, BD .
1 000.
1 000.
4 800.
3 800.
1147.50/1150.11.
Sámediggi, ED**.
4 000.
4 000.
4 000.
0.
701.21.05.
Sámediggi, SDD*.
4 600.
5 800.
7 000.
1 200 .
Poasta 50.
Sámediggi, U D (ođas)  .
-.
-.
600.
600.
Poasta 50.
Sámediggi, FD (ođas).
-.
-.
3 000.
3 000.
Poasta 50.
Sámediggi, NHD (ođas).
-.
-.
3 000.
3 000.

SUBMI.
145 590.
189 800.
298 532.
108 732.
* Sosiala- ja dearvvašvuođadepartementta juolludus mearriduvvo loahpalaččat ođđajagimánus 2002.  .
** Ii gula oppalaš submái danne go juolluduvvojit ealáhussoahpamušaid bokte eai ge fásta juolludeapmin stáhtabušeahta bokte. .

Dasa lassin leat Sámedikkis veaháš ruđat mat jagis jahkái
sirdojuvvojit doibmii eará ruhtagálduin. Jahkásaš sturrodat
rievddada, ja daid galgá erenoamážit raporteret. Dát guoská
ovdamearkka dihte boazodoallošiehtadallamiid ja
eanandoallošiehtadallamiid šiehtadallanbeliid doarjagii. Seamma
guoská ruđaide mat juolluduvvojit prošeavttaide ja eará
doaimmaide. Dáin ruđain lea dat oktasašvuohta ahte eai sirdojuvvo
fásta Sámedikki bušehttii. Sámediggi lea čállán dihto ulbmiliid
sámediggeplánii, mii lea Sámedikki guhkitáiggeplána. Sámediggeplána
lea bušeahttahábmema váldodokumenta. Dasa lassin bidjá Sámediggi
mearriduvvon politihka eará oasseplánain, dieđáhusain ja mearrádusain
vuođđun bušeahttaulbmiliid, -strategiija ja -doaimmaid hábmemis. .
Sámedikki bajimus ulbmil lea:.  »Kultuvrralaš bissovašvuohta man
vuođđun lea sámiid stahtus ja vuoigatvuođat álbmogin ja
álgoálbmogin».  Biras-, dásseárvo- ja diehtojuohkinperspektiivvat leat
áibbas guovddážis buot surggiin Sámedikki politihka hábmemis ja
doaimmaheamis. .  Sámediggi evttoha čuovvovaš rámmajuogadeami
váldopoastain 2003:s.  Tabealla 1.2.   .   .   .   .  (1000 kr).
Poasta .  Namahus.  2001.  2002.  2003.  +/-.  01.  Doaibmagolut
pol. jođiheapmi.  8548.  11 060.  11 060.  0.  01.  Doaibmagolut
háldd.  45 845.  48 268.  60 456.  12 188.  21.  Erenoamáš
doaibmagolut.  1 800.  3 412.  5 412.  2 000.  51.
Ealáhusovdánahttin.  22 210.  21 630.  24 630.  3 000.  52.  Kultuvra.
17 235.  29 469.  55 343.  25 874.  53.  Sámegiella.  19 856.  29 500.
38 250.  8 750.  54.  Birasgáhtten- ja kultursuodjal.  1 970.  10 365.
22 294.  11 929.  55.  Eará doarjagat (pol. bargu).  5 762.  4 900.  4
900.  0.  56.  Oahpahus.  21 064.  20 714.  45 687.  24 973.  57.
Riikkaidgaskasaš ovttasbargu.  1 300.  1 100.  1 100.  0.  59.
Dearvvašvuođa- ja sosialadoaim.  0.  5 200.  6 400.  1 200.  60.
Girjerádjobusset.  0.  4 182.  5 500.  1 318.  61.  Dásseárvodoaimmat.
0.  0.  1 500.  1 500.  62.  Sámi aviissat.  0.  0.  16 000.  16 000.
 .   SUBMI.  145 590.  189 800.  298 532.  108 732.

Sámediggi lea gáibidan šiehtadallanmodealla ráđđehusain sámi
áššiid barggu dáfus. Bušeahttabargu ja ođđa dárbbut galget leat
okta elementa maid álkit sáhttá bidjat oassin
šiehtadallandoaimmaide. Dáinnalágiin sáhttá duohta šiehtadallamiid
bokte čielggadit ruđalaš dárbbuid, ovddasvástádusjuogu ja soahpat
bušeahttarámmaid jagis jahkái. Dákkár vuogádat buoridivččii dialoga
ja ovttasbarggu daid hástalusaid dáfus mat sámepolitihkas leat. .

Dan jagáš bušeahttagieđahallamis leat čielggadan ahte lea dárbu
lasihit bušeahta 10 departementta dáfus. Dát čuovvu ráđđehusa
ođđa doaimma man vuođđun lea ahte guđege fágadepartementtas
maiddái lea sierra ovddasvástádus Sámedikki bušeahta ektui. Dainna
vuođuin ahte Sámediggi lea nettobušetterejuvvon doaibma, eaktuduvvo
ahte departementtat buoridit juolludemiid Sámediggái poasta 50
"juolludemiid" bokte. Muđui eaktuduvvo ahte Gieldda- ja
guovlludepartementa, mii lea sámi áššiid ovttastahttindepartementa,
koordinere bušeahttabarggu.

Sámediggi oaidná ahte Sámediggi boahtá váttis dillái go daid
iešguđetge departementtaid bušeahttajuolludeamit eai leat
heivehuvvon haddegoargŋuma ektui. 2002:s lea oktiibuot lagabui kr 1
000 000 vuolláigokčan 2001 juolludemiid ektui. Dát mielddisbuktá ahte
doaimmat mat gusket sámi ulbmiliidda, gáržžiduvvojit, ja Sámedikkis
lea váttis ipmiridit manne ráđđehus ii čuovvol dili
buorebut. Sámediggi bivdá ahte departementtat boahtteáiggis álo
čielggadit haddegoargŋunbuhtademiid bušeahtain. Sámi servodat ii
sáhte dohkkehit ahte juolludeamit sámi ulbmiliidda gáržžiduvvojit
dán dásis servodatovdáneamis. .

Sámediggi lea evttohusas dás vuolábealde bidjan vuođđun ahte dat
iešguđetge departementtat ieža juolludit ruđaid sámi
ulbmiliidda. .

Dálá doaimmat evttohuvvojit jotkojuvvot nu go 2001-bušeahta
juogadeamis boahtá ovdan. 2002 bušeahta oktavuođas leat boahtán
jearaldagat ođđa dárbbuid birra dain iešguđetge
fágadepartementtain, oktan vuoruhuvvon doaimmaiguin guđege
departementta dáfus. .


Gieldda- ja guovlludepartementa.  Gieldda- ja guovlludepartementa lea
2002:s evttohan juolludit kr 120 100 000 kap 540 poasta 50 bokte.
Sámediggi evttoha lasáhusa 135 300 000 ruvdnui 2003:s. 15 200 000
ruvdnosaš lasáhusas lea čuovvovaš vuoruheapmi :.  Tabealla 2.1.



(1000 kr).
Vuoruheapmi .
Namahus.
2002.
2003.
+/-.
1.
Vuoigatvuohta sámegiel oahpahussii.
0.
3 000.
3 000.
2.
Doaibmagolut.
0.
5 150 .
5 150.
3.
Čielggadeamit.
0.
1 000.
1 000.
4.
Oahpahusstipeanda.
1 000.
1 300.
300.
5.
Sámi giellaguovddážat.
2 000.
4 000.
2 000.
6.
Giellabargu olggobealde háldd.guovllu.
2 450.
4 000.
1 550.
7.
Sámi giellakampánja ja ođđamállet teknologiija.
0.
2 200.
2 200.

Kap. 540.50 Sámediggi*.
120 100.
135 300.
15 200.
*Eará doaimmat eai leat čállojuvvon, ja danne ii atte tabealla čielga gova 2002 ruđaid geavaheamis mat maiddái jotkojuvvojit 2003:s. Dáid dieđuid gávdná Sámedikki 2002 bušeahtas. .
2.1	Vuoigatvuohta sámegiel oahpahussii.
Ulbmilat ja doaimmat.
Sámediggi ferte bargat sihkkarastit ovttaskas olbmuid vuoigatvuođa sámelága giellanjuolggadusaid ektui.  Láhka lea veahkkeneavvu sihkkarastit sámegiela, muhto lassin dasa fertejit maiddái juolluduvvot ekonomalaš resurssat, dán oktavuođas stipeandaortnegat sámegiel oahpahussii. .
Sámediggi evttoha ahte juolluduvvo ekonomalaš doarjja oahpahusstipendii rávisolbmuide geat háliidit oahpahusa sámegielas. Doarjjarámma evttohuvvo álggos 3 000 000 ruvdnui. .
Ákkastallan.
Sámelága giellanjuolggadusaid mielde lea buohkain vuoigatvuohta sámegiel oahpahussii § 3-8 mielde. Duohtavuođas čájehuvvo ahte § 3-8 ja dan njuolggadusat dušše gusket davvisámegiela DAVVIN- ja SÁMÁS-kurssaide ja rávisolbmuid oahpahusorganisašuvnnaide. .
Sámelága giellanjuolggadusaid § 3-7 addá olbmuide geat barget almmolaš orgánain hálddašanguovllus vuoigatvuođa oažžut virgelobi bálkkáin oahppat sámegiela. Láhka ii leat doarvái buorre veahkkeneavvu buoridit sámegiel gelbbolašvuođa almmolaš orgánain sámegiela hálddašanguovllu siskkobealde. .
Sámedikki hástalus lea muitalit makkár vuoigatvuođat ovttaskas olbmuin lea geavahit ja oahppat sámegiela Sámelága giellanjuolggadusaid mielde ja rávisolbmuid oahpahuslága mielde. Lea olu bargu joksat sámelága § 1-5 ulbmila gos čuožžu ahte sámegiella ja dárogiella leat ovttaárvosaš ja ovttadássásaš gielat. .
Sámi álbmogis lea ain stuora dárbu alfabetiseremii.  .
Jus sámelága giellanjuolggadusat galget ollašuvvat, de ferte daid čuovvolit ekonomalaš doarjagiin. Sámelága giellanjuolggadusat eai leat moktege fuolahuvvon earret sámi gielddaid guovttegielalašvuođa ruđaid bokte ja sámi giellaprošeavttaid doarjaga bokte. Sámediggi vuordá ahte ráđđehus dahká vejolažžan aktiviseret ja ealáskahttit sámegiela almmolaš giellan Norggas.
2.2	Doaibmagolut.
Ulbmilat ja doaimmat.
Ovddidit máŋggabealát ealáhuseallima sámi ássanguovlluin.
Buorre ekonomiijastivren ekonomiijanjuolggadusaid mielde .
Viiddidit, ealáskahttit ja ovddidit sámi servodateallima rádjerasttideaddji ovttasbarggu bokte. .

Dát mielddisbuktá čielga dárbbu nannet hálddahuslaš doaibmagoluid dan bokte ahte ásahuvvojit 3 ođđa fásta virggi ja okta prošeaktavirgi, ja maiddái nannet eará doaibmagoluid. Dát dahket oktiibuot kr 5 150 000 2003:s.
Báikkálaš kantuvra Oslos.
Sámediggi lea guhká juo árvvoštallan ásahit báikkálaš kantuvrra Osloi. Ulbmil lea nannet oktavuođaid Norgga eiseválddiiguin ja fuolahit Sámedikki ovddastan- ja diehtojuohkindoaimmaid. Jus galgá čađahit dákkár ásaheami, de lea dárbu nannet doaibmabušeahta  1 000 000 ruvnnuin.
Ealáhusovdánahttin.
Sámedikki veahkkedoarjjaortnegat leat lassánan maŋemus jagiid. Sámediggi lea maiddái váldán badjelasas ortnegiid ja ovddasvástádussurggiid mat leat addán organisašuvdnii eambbo virggiid. Seammás leat stáhta ekonomiijanjuolggadusat rievdaduvvon hirbmosit dáid maŋemus jagiid. Sámediggi ii ožžon lassi resurssaid dalle go ođđa ekonomiijanjuolggadusat bohte, danne go doaibma árvvoštallojuvvui beare unnin oažžut dákkár  liige resursajuolludeami. Dáid árvvoštallamiid rájes leat Sámedikkis lassánan bargit measta beliin. Dát lea dagahan ahte Sámedikkis leat stuora váttisvuođat čuovvut ekonomiijanjuolggadusaid dohkálaš vuogi mielde. Kultur- ja ealáhusossodagas lea dárbu seamma virggiide go 2002:s ja vel 2 ođđa virgái. Dát virggit leat: fásta ráđđeaddivirgi plána ja čielggadeami oktavuođas mii dahká kr 600 000 jahkásaččat, ja vuosttaškonsuleanta geas lea ovddasvástádus boazodoalloáššiin, mii dahká kr 600 000 jahkásaččat. .

Muđui lea vuoruhuvvon doaibma čuovvolit Sámedikki mearrádusa áššis 10/01 Duoji ovdánahttinprográmma . Ovdánahttinprográmma mielddisbuktá dárbbu prošeaktavirgái ja ruđaide jođihit prográmma. Prošeaktavirggi golut leat árvvoštallojuvvon 750 000 ruvdnui, ja 400 000 ruvnno fas eará doaibmagoluide. Loahppagolut gokčojuvvojit olggobeale ruđaiguin.
Interreg.
Interreg-prográmma III hálddašeami oktavuođas norggabealde ferte ásahuvvot sierra virgi. Bušeahttadárbu lea kr 600 000 jahkásaččat. Dát lea biddjon vuođđun sámi oasseprográmmain Davvikalohtas ja lullisámi guovllus. .
Sámi parlamentárlaš ráđđi.
Ulbmil lea ahte Sámi parlamentáralaš ráđđi huksejuvvo foruman gos sámedikkit ovttas besset hábmet iežaset politihka áššiin mat gusket sámiide riikkarájiid rastá. Sámi parlamentárlaš ráđđi vuođđuduvvui njukčamánu 2. beaivvi 2000. Ráđđi galgá leat ovttasbargoorgánan sámedikkiide suoma ja norgga bealde. Sámi parlamentáralaš ráđđi galgá leat vuođđun dain áššiin main sámedikkiid mielas berre leat oktasaš oaidnu.  .

Doaimmat maid bokte galgá joksat ulbmiliid lea ahte Sámediggi vuoruha áššemeannudemiid ja čoahkkimiid Sámedikki delegašuvnnas Sámi parlamentáralaš ráđđái, ja Sámi parlamentáralaš ráđis. Dán bargui dárbbašuvvo kr 600 000 gokčat doaibmagoluid 2003:s.
Davviriikkalaš ovttasbargu.
Ulbmil lea háhkat čielga ovttasbarggu Suoma, Ruoŧa ja Norgga sámedikkiid ja ráđđehusaid gaskka. Erenoamáš deaŧalaš lea čuovvolit davviriikkalaš sámekonvenšuvnna. Sámediggi áigu vuoruhit dan jahkásaš čoahkkima sámeministariid ja sámediggepresideanttaid gaskka. Dát mielddisbuktá ahte hálddahuslaš dásis lea dárbu ráhkkanahttit ja čuovvut čoahkkimiid mat dollojuvvojit ráđđehusaid ja sámedikkiid gaskka. Dán bargui dárbbašuvvo  kr 600 000 gokčat doaibmagoluid 2003:s.
Válga.
Fápmuduslávdegotti evttohus, válganjuolggaduslávdegotti evttohus ja Sámedikki gieđahallan galget leat vuođđun dasa movt válgabargu galgá čuovvoluvvot. .

2.3	Čielggadeamit.
Ulbmilat ja doaimmat.
Sámediggi galgá bidjat eavttuid sámi kultuvrra, servodaga ja ealáhusaid suodjaleamis, nannemis ja ovddideamis. Dat mielddisbuktá čielga dárbbu čielggadit ja árvvoštallat deaŧalaš sámepolitihkalaš surggiid. Sámediggi dárbbaša nannet bušeahta 1 000 000 ruvnnuin čielggademiid, árvvoštallamiid ja dieđihemiid váste.  .

Ákkastallan.
Sámediggi lea vuosttažettiin politihkalaš orgána. Dat lea danne dan duohken ahte sáhttá čađahit čielggademiid ja lávdegottebargguid mat mielddisbuktet mearrádusvuođu ja konstruktiiva dialogavuođu guovddáš ja báikkálaš eiseválddiiguin. Sámedikkis lea guovddáš doaibma hábmet sámi politihka ja servodaga. Dákkár rolla sáhttá čađahit dušše dan bokte ahte Sámediggi oažžu válddi álggahit ja čađahit čielggademiid ja lávdegottebargguid guovddáš sámepolitihkalaš surggiid siskkobealde. .
Lávdegottečielggadeamit leat maiddái deaŧalaččat vai iešguđetge sámi birrasat ja beroštumit bohtet ovdan sámepolitihka hábmemis. Das lea dainnalágiin deaŧalaš demokratiijabealli. .
2.4	Oahpahusstipeanda.
Ulbmilat ja doaimmat.
Sámediggi galgá movttiidahttit joatkkaskuvlla nuoraid válljet oahpahusa sámegielas dahje sámegillii. Ortnet galgá fuolahit ahte nuorat besset nannet iežaset sámegiel gelbbolašvuođa oahpahusstipeandda bokte. Leat dađistaga eanet oahppit geat válljejit sámegiela joatkkaoahpahusas, ja danne lea dárbu lasihit stipeandaortnega 1 300 000 ruvdnui.

Ákkastallan .  Dađistaga eanet sámi oahppit geavahit iežaset
vuoigatvuođa sámegiel oahpahussii. Ohppiidlogu lassáneapmi
mielddisbuktá ahte stipeandaortnet ferte nannejuvvot. Jus ovttaskas
oahppi stipeandaoassi unnu, de billahuvvá maiddái stipeandaortnega
movttiidahttinfápmu.  2.5 ja 2.6 Sámi giellaguovddážat ja giellabargu
olggobealde sámegiela hálddašanguovllu.  Ulbmilat ja doaimmat.
Sámediggi galgá nannet ja ovddidit sámegiela dan bokte ahte ásaha
giellaguovddážiid mat leat buolvvaidgaskasaš ovttasbarggu arenán, ja
dan bokte ahte doarju prošeavttaid ja giellaplánaid dain guovlluin
gos giella lea erenoamáš hearki. Galgá erenoamážit bargat heivehit
doaimmaid mánáid ja nuoraid giellageavaheami ektui.  .  Ákkastallan.
Sámediggi oaidná ahte dain guovlluin gosa leat ásahuvvon
giellaguovddážat, doppe lea giellaovddidanbargu lihkostuvvon. Danne
lea giellaguovddážiid ásaheapmi hui buorre
giellaovddidandoaibma. 2001:s juolludii Sámediggi 1 600 000 ruvnno
njealji giellaguovddážii; Porsáŋgu, Gáivuotna, Evenášši
(Várdobáiki) ja Divttasvuotna (Árran) ožžo 400 000 ruvdnosaš fásta
doarjaga guhtege. .

1998:s ožžo Mátta-Várjjat ja Unjárgga gielddat doarjaga
giellaprošektii. Dán giellaprošeavtta vuođul ásahuvvui ođđa
giellaguovddáš Unjárgii 2001:s. Guovddáža namma lea Isak Saba
guovddáš. Lea árvaluvvon ahte dát guovddáš berrešii oažžut fásta
doarjaga 2002 rájes, seammaládje go dat njeallje guovddáža mat
dássážii leat ožžon fásta doarjaga. Dát mearkkaša ahte 2002 rájes
leat 5 guovddáža mat ožžot fásta doarjaga Sámedikkis. Doarjaga
sturrodat ii berre unniduvvot, danne lea poasta 53.2 bušeahttadárbu
kr. 2 000 000 jagis 2002:s. .  Vuođđuduvvon giellaguovddážat
fertejit beassat viiddidit doaimmaset nu ahte doibmet
giellaguovddážin olles guovllus. Dasto fertejit ođđa
giellaguovddážat ásahuvvot Áltái, Vuovlevutnii, Sáččái ja lullisámi
guvlui. .  Áltá, Sáččá ja lullisámi guovlu eai leat vuos ollen nu
guhkás fásta giellaguovddážiid ásaheami proseassain, danne
evttohuvvui ahte vuoruheamit dáid ektui biddjojit giellaprošeavttaide
olggobealde hálddašanguovllu 2002:s. .

Oppalaš doarjjarámma evttohuvvo 10 giellaguovddážii 2003:s: .
Tabealla 2.2.


(1000 kr).
Giellaguovddážat:.
2002.
2003.
+/-.
Porsáŋgu.
400.
400.
0.
Gáivuotna .
400.
400.
0.
Divttasvuotna.
400.
400.
0.
Evenášši.
400.
400.
0.
Várjjat.
400.
400.
0.
Vuovlevuotna.
0.
400.
400.
Áltá.
0.
400.
400.
Sáččá.
0.
400.
400.
Lullisámi guovlu.
0.
400.
400.
Oslo .
0.
400.
400.
SUBMI.
2 000.
4 000.
2 000.

Sámedikkis lea danne dárbu lasihit giellaguovddážiid doarjaga 2 000
000 ruvnnuin, oktiibuot kr 4 000 000 2003:s.  Sámediggi oaidná dárbbu
lasihit prošeaktaruđaid rámma giellabargui olggobealde sámegiela
hálddašanguovllu. 2001:s lei rámma kr 2 406 000 ja árvaluvvo
lasihuvvot 44 000 ruvnnuin 2002:s. 2003:s evttoha Sámediggi ahte rámma
lasihuvvo vel eambbo danne go Sámediggi dál lea nannen hálddahusa
lulli- ja julevsámi fágakonsuleanttaiguin. Dát mielddisbuktá ahte lea
vejolaš buorebut čuovvut lullisámi ja julevsámi guovlluid
giellaplánaid, mii fas mielddisbuktá ahte eanebut ohcet
prošeaktaruđaid ealáskahttit ja ovddidit sámegiela. .  Oppalaš
doarjjarámma giellabargui olggobealde sámegiela hálddašanguovllu
evttohuvvo 4 000 000 ruvdnui 2003:s.  Tabealla 2.3.


(1000 kr).
Giellaprošeavttat:.
2002.
2003.
+/-.
SUBMI.
2 450.
4 000.
1 550.

2.7 Sámi giellakampánja ja ođđamállet teknologiija.  Ulbmilat ja
doaimmat.  Sámegiella berre ovddiduvvot ođđamállet teknologiija
dihtomielalaš geavahemiin. Almmolaš ásahusat ja organisašuvnnat
fertejit movttiidahttojuvvot geavahit sámegiela
aktiivvalaččat. Giellabargu lea guhkesáiggi ja bistevaš bargu, ja
dát guoská maiddái giellabargui ođđamállet teknologiija
siskkobealde. Danne lea Sámedikki bušeahttadárbu oktiibuot kr 2 200
000 sámegiela giellabarggu dáfus mii guoská ođđamállet teknologiijii
ja aktiivvalaš geavaheapmái almmolaš ja priváhta báikkiin.

Ákkastallan.  Giella ovdána go geavahuvvo. Ođđamállet teknologiija
addá sámegillii stuora ovdánanvejolašvuođaid. Sámediggi berre háhkat
čielga jurdagiid teknologiija ektui, sihke dan dáfus mii dáhpáhuvvá
kultuvrrain go gulahallan ja diehtojuohkin eambbo ahte eambbo
dáhpáhuvvagohtet dihtorteknihka bokte, ja go ođđamállet
teknologiijas leat nu olu vejolašvuođat, sihke hálddahuslaččat ja
fágalaččat. .

Sámegiella lea garra dilis. Danne lea deaŧalaš atnigoahtit ođđa
arenáid gos sámegiela sáhttá geavahit. Lea dárbu: ovddidit
giellafágalaš digaštallanforuma neahtas, geavahit interneahta
diehtojuohkima oktavuođas, almmuhit terminologiijalisttuid,
sátnegirjjiid, leksikona interneahtas ja geavahit multimedia sámegiela
ovddideamis. .

Muđui lea dárbbašlaš ovddidit sátnedatabáŋku-vuogádaga. Dalle
ferte ráhkadit ovddidanplána sátnedatabáŋkku dáfus. Plánas galget
leat: sátnesojahanprográmma mii čájeha movt sánit sodjet,
riektačállindárkkisteapmi, čuovga ja govva ohcansániide, sámi
giellakursa neahtas mas leat liŋkkat sátnedatabáŋkui, ja julev- ja
lullisámegiel terminologiija čállit sátnedatabáŋkui. .

Giella lea hui guovddážis kultuvrras. Giella lea nannoseamos báddi
kultuvrra siskkimus siskkožii. Giella dahká ahte sámi kultuvra ain
eallá. Sámediggi oaidná dárbbu bargat aktiivvalaččat ja njuolga
almmolaš orgánaid, organisašuvnnaid ja priváhtaolbmuid ektui
sámegiela geavaheami dáfus.  .  Tabealla 2.4.


(1000 kr).
Giella ja ođđamállet teknologiija.
2002.
2003.
+/-.
Giellakampánja .
0.
1 000.
1 000.
Giella ja ođđamállet teknologiija.
0.
1 200.
1 200.
SUBMI.
0.
2 200.
2 200.


Girko-, oahpahus- ja dutkandepartementa.
Tabealla 3.1.




( 1000 kr).
Vuoruheapmi .
Namahus.

2002.
2003.
+/-.
1.
Doaibmagolut                                                          .
*.
11 683.
12 883.
1 200.
».
Erenoamáš doaibmagolut                                            .
**.
1 800.
1 800.
0.
».
Erenoamážit heivehuvvon sámi  oahpponeavvut               .
***.
1 750.
2 250.
500.
».
Oahpponeavvut vuođđoskuvlii ja joatkkaoahpahussii          .
***.
9 104.
14 000.
4 896.
».
Erenoamáš doaimmat erenoamášpedagogihka dáfus               .
***.
1 350.
1 700.
350.
Kap.poasta.
206.50  (dábálaš juolludeapmi).

25 687.
32 633.
6 946.
2.
Kvalitehtaovdánahttin skuvllas ja oahpahusas              .
****.

5 200.

3.
IKT-doaimmat (kap 248)                                          .
****.

8 000.

4.
Sámi fágagirjjálašvuođa oastinornegat.

0.
200.
200.
5.
Oahpahusdoaimmat rávis sápmelaččaide (kap 258)                               .
****.
0.
2 600.
2 600.
6.
Ođđa vuoruhansuorggit (kap 226)                         .
*****.

1 367.
1 367.

Eará kapihttalat GOD bušeahtas.


17 367.


Oppalaš doarjja Girko-, oahpahus- ja dutkandep.


50 000.

 * Logut leat čállojuvvon tabellii 1.2. postii 01 doaibmagolut
hálddahus.  ** Logut leat čállojuvvon tabellii 1.2. postii 21
erenoamáš doaibmagolut.  *** Logut leat čállojuvvon tabellii
1.2. postii 56 oahpahus.  **** Ii leat juolludeapmi 2002:s.  Dáidda
doaimmaide ohccojuvvo doarjja erenoamáš juolludeami bokte
bušeahttajagis 2002.  Visot juolludeapmi oahpahusulbmiliidda berre
boahtit oppalaš poastan; 50 juolludeamit bušeahttajagi 2003 rájes.
***** Jus departementtas juolluduvvojit ruđat ođđa
vuoruhansurggiide, de ferte seammás juolluduvvot proseantaoassi
Sámediggái. 2003:s lea dát árvvoštallojuvvon 1 367 000 ruvdnui.

3.1 Doaibmagolut.  Ulbmilat ja doaimmat.  Sámediggi galgá fuolahit
ahte rávis sápmelaččat galget beassat čađahit vuoigatvuođa
joatkkaoahpahussii nu go gelbbolašvuođaođastusa ulbmil lea .
Sámediggi galgá fuolahit ahte doarjjaortnegiid ráhkadeapmi,
oahpponeavvoráhkadeami šiehtadusat ja vuoigatvuohta oahpahussii
čuovvu gustovaš lágaid ja njuolggadusaid. .

Dát bidjá čielga gáibádusaid Sámediggái bagadeami, rávvema ja
árvvoštallama dáfus, mii gáibida ahte hálddahuslaš doaibmabušeahtta
nannejuvvo guvttiin ođđa virggiin. Dasa lassin lea oahpahusossodagas
dárbu stuorit láigoareálaide, mii mielddisbuktá lassi
doaibmagoluid. Oppalaš dárbu lea kr 1 200 000.  Ulbmilat .
Geahččalit ollašuhttit sámi DoB-plána ulbmiliid.  Doaimmat.  Bargat
dan ovdii ahte juolluduvvo ruhta sámi dutkamii, geahččalan- ja
ovdánahttinbargui oahpahus-suorggi siskkobealde .  Bargat veahkkin
háhkat doarvái buori dokumentašuvnna sámi skuvladili birra, mii fas
bidjá vuođu doaimmaide.  Veahkkin bargat hukset nanu sámi
dutkanbirrasiid.

Ákkastallan.  Sámediggi lea addán gulaskuddancealkámuša NOU 2000:3:ii
ja lea dan oktavuođas cealkán ahte Sámediggi oaidná dárbbašlažžan
ahte sámi oahpaheaddjioahppu galgá leat oahpaheaddjioahppu dutkandásis
ja doarju lávdegotti árvvoštallama dás. Dutkan- ja ovdánahttinbargu
lea hui deaŧalaš eaktu go galgá ollašuhttit sámi
oahpaheaddjioahpahusa, ja lea okta dain deaŧaleamos doimmain mat
sáhttet addit sámi servodahkii vejolašvuođa ieža seailluhit ja
ovddidit sámi giela ja kulturárbevieru.  .  Sámediggi doarju
lávdegotti árvvoštallama ahte lea čielga dárbu nannet ja duohtan
dahkat sámi oahpaheaddjioahpahusa, ahte huksejuvvojit stuorit ja
bissovaš fágabirrasat gos dutkan ja alitoahppu leat čohkkejuvvon, ja
gos sámi ollislašvuođa perspektiiva doahttaluvvo. Danne ferte
Sámediggi deattuhit ahte sámi oahpaheaddjioahpahus dutkandásis
mielddisbuktá ahte dutkan- ja ovdánahttinbargu vuoruhuvvo garrasit
dain ásahusain main lea erenoamáš ovddasvástádus fuolahit sámi
oahpaheaddjioahpahusa. .  Sámediggi lea muđui cealkán:.  Sámediggi
deattuha man deaŧalaččat sámegielat dutkanbirrasat leat, gos
sámegiella geavahuvvo dutkama oktavuođas. Sámediggi áigu maiddái
deattuhit Norgga dutkanráđi čielggadeami vuođul sámi dutkama birra,
ahte sámegiela duohta geavaheapmi lea áibbas iešguđetlágán
sápmelaččaid gaskkas. Erenoamážit lulli- ja julevsámi guovlluin ja
sámi riddo- ja vuotnaguovlluin vásihivččiimet ahte sámi kultuvra
hedjonivččii jus gáibidit sámegiel gelbbolašvuođa buot dutkiin
sámi dutkansurggiid siskkobealde. Lea deaŧalaš hukset sámegielat
dutkangelbbolašvuođa, muhto ferte fuolahit ahte sámi servodat ii
"masse" dutkanrekruttaid beare garra giellagáibádusaid
geažil. Sámediggi deattuha ahte rabas ja fátmmasteaddji
dutkandoaimmat leat hirbmat deaŧalaččat.  .  Sámediggi deattuha
maiddái ahte dutkan- ja ovdánahttinbargu sámi oahpaheaddjioahpahusa
dáfus ferte čuovvut guovttegielalašvuođaperspektiivva,
álgoálbmotperspektiivva ja máŋggakultuvrrat perspektiivva. Čujuhuvvo
ee. O97 Sámi gos guovttegielalašvuođa-, álgoálbmot-, ja
máŋggakultuvrrat perspektiivvat oahpahusas deattuhuvvojit
erenoamážit.

Sámediggi fuomášuhttá dan oktavuođas lávdegotti evttohusa ásahit
eambbo rekrutterenvirggiid/stipendiáhtaid vai sáhttá hukset sámi
dutkan- ja oahpahusfierpmádaga. Sámedikki mielas lea jierpmálaš
geahččat dákkár huksema sámi oahpahusa ja dutkama 10-jagi huksen- ja
ovdánahttinprográmma ektui. Sámediggi lea 1997:s juo Sámedikki iežas
dutkanplána gieđahallama oktavuođas cealkán ahte ferte álggahuvvot
10-jagi rekrutterenprográmma sámi dutkama dáfus. Rekrutteren
stipendiáhttaprográmma vuođul ferte guorahallojuvvot máŋgga dásis
jus galgá leat realistalaš čađahit dákkár prográmma. Dákkár
prográmma ii ábut deattuhit dušše sámi oahpaheaddjioahpahusa
huksema, muhto ferte maiddái deattuhit iešguđetlágán dárbbuid sámi
alitoahpu ja dutkama dáfus. .

Sámediggi deattuha maiddái ahte lea deaŧalaš ahte resursahuksen
rekrutteren-prográmma vuođul sámi dutkan- ja ovdánahttinbargui ferte
dáhpáhuvvat buot oahpahusásahusaide mat leat ožžon dahje ožžot
čielga definerejuvvon doaimmaid sámegiela ektui. .

3.2 Erenoamáš doaibmagolut.  Poasta galgá geavahuvvot goluide mat
gullet bargodoaimmaide ja oahpponeavvoráhkadeapmái maid Sámediggi ieš
fuolaha. 2003:s lea dárbu 1 800 000 ruvnno.  3.3 Erenoamážit
heivehuvvon sámi oahpponeavvut mánáide, nuoraide ja rávisolbmuide.
Ulbmilat ja doaimmat.  Sámediggi lea čuovvolan našuvnnalaš
doaimmaid ja ráhkadan erenoamážit heivehuvvon sámi oahpponeavvuid
doaibmaplána mánáide, nuoraide ja rávisolbmuide áigodahkii
2001-2004. Dát plána lea našuvnnalaš plána mielde ja galgá gokčat
sámi oahpponeavvuid dárbbu dán fágasuorggis. Sámediggi lea ožžon
jahkásaš juolludeami dán ulbmilii, kr 1 750 000. 2001-2004
doaibmaplánas árvaluvvo 2 250 000 ruvdnosaš jahkásaš
juolludeapmi. Dán submái gullá visot Sámedikki doaibma dán
suorggis. Doaibmaplána ulbmil lea ahte erenoamážit heivehuvvon sámi
oahpponeavvut galget ráhkaduvvot ovttasbargun Oahppoguovddážiin ja
Stáhta erenoamášpedagogalaš doarjjavuogádagain (Statped) ja sámi
birrasiiguin main lea gelbbolašvuohta dán fágasuorggis.  3.4.
Oahpponeavvut vuođđoskuvlii ja joatkkaoahpahussii.  Sámediggi lea
ráhkadan strategalaš plána oahpponeavvoráhkadeami dáfus. Plánas
eaktuduvvo 14 000 000 ruvdnosaš jahkásaš doarjja.  3.5 Erenoamáš
doaimmat erenoamášpedagogihka dáfus.  Sámediggi lea ožžon doarjaga
nannet erenoamášpedagogalaš suorggi ja gelbbolašvuođaloktema
erenoamášpedagogihkas sámi guovlluin. Juolludeapmi evttohuvvo seamma
dássái go ovdal. Ruđat geavahuvvojit nu go boahtá ovdan Sámedikki
plánas erenoamášpedagogalaš gelbbolašvuođaloktema
birra. Bušeahttadárbu 2003:s lea kr 1 700 000.

3.6	Kvalitehtaovdánahttin skuvllas ja oahpahusas.

Ulbmilat .  Sámediggi galgá sihkkarastit buori kvalitehta oahpahusas
mii addo sámegielas ja sámegillii. Sámi oahppit geat čađahit
joatkkaoahpahusa normerejuvvon áiggis, fertejit maiddái lassánit. Dát
dahká dárbbašlažžan joatkit ja nannet ovdánahttinprošeavttaid. .
Ruđat doaimmaide maid Sámediggi álggaha lága/kvalitehtaovdánahttima
vuođul:.  Oahpahuslágas čuožžu ahte Sámediggi mearrida
njuolggadusaid sámegiel oahppoplánaid dáfus vuođđoskuvllas ja
joatkkaoahpahusas, ja erenoamáš sámi fágaid oahppoplánaid dáfus
joatkkaoahpahusas. Dát mielddisbuktá ahte Sámediggi sáhttá
rievdadišgoahtit oahppoplánaid dahje hábmegoahtit ođđa
oahppoplánaid. Dása ferte juolluduvvot ruhta.  Go Sámediggái lea addon
ovddasvástádus, de ii sáhte geavahuvvot áigi čilget Girko-, oahpahus-
ja dutkandepartementii manne dárbbašuvvo ruhta bargui. Ferte
eaktuduvvot ahte vuogádagas juolluduvvojit ruđat
oahppoplánaráhkadeapmái. .  Okta ovdamearka lea ahte boazodoallu
dohkkehuvvui oahppofágan guovvamánus 2001. 2001 bušeahtas eai lean
juolluduvvon ruđat oahppoplánaráhkadeapmái. Dat dagahii
váttisvuođaid ja buođui maiddái oahppoplánabargguid. .  Doaimmat.
Heivehit O97 Sámi ja joatkkaskuvlla sámi oahppoplánaid čuovvoleami nu
ahte oahpahussii sihkkarastojuvvo sisdoallu ja kvalitehta mii addá
vuođđomáhtuid .  Bargat ásahit boazodoalu oahppofágan ja rievdadit
joatkkaoahpahusa oahppoplánaid. .

Skuvlla ja oahpahusa kvalitehtaovdánahttima bušeahttadárbu evttohuvvo
5 200 000 ruvdnui 2003:s.

Ákkastallan.

Sámediggi lea oahpahuslága bokte ožžon válddi mearridit
oahppoplánaid sámegielas ja erenoamáš sámi fágain
joatkkaoahpahusas. Dát mielddisbuktá ahte Sámediggi sáhttá
rievdadišgoahtit oahppoplánaid dahje hábmegoahtit ođđa
oahppoplánaid. Danne ferte juolluduvvot sierra ruhta vai sáhttá
čađahit Oahpahuslága ulbmiliid. Sámediggi ferte maid oažžut ruđa
geahččaladdat oahppoplánaid fágain maidda ovdal eai leat ráhkaduvvon
oahppoplánat. Dát guoská omd. boazodollui oahppofágan. .

3.7	IKT --  sámi oahpahusas.
Ulbmilat.

Fuolahit ahte sámi oahppit sáhttet oažžut oppalaš gelbbolašvuođa
ja erenoamáš gelbbolašvuođa IKT dáfus. .  Doaimmat.

Joatkit barggu ásahit sámi skuvlafierpmádaga .

Joatkit bargguin ráhkadit sámi elektrovnnalaš oahpponeavvuid .
Álggahit DoB-doaimmaid IKT siskkobealde.  Ásahit virggi mii fuolaha
IKT-doaimmaid ja sámi skuvlafierpmádaga. Dás eaktuduvvo ahte sámi
skuvlafierpmádat lea doaibman prošeaktadásis 2001:s ja 2002:s, muhto
ahte ásahuvvo fástadoaibman bušeahttajagi 2003 rájes. .

Sámediggi evttoha ahte juolluduvvo kr 8 000 000 IKT-
oahpponeavvoráhkadeapmái ja gaskkusteapmái.

Ákkastallan.

IKT-oahpponeavvuid ráhkadeami ja gaskkusteami doarjagis, 8 000 000
ruvnnos, galgá kr 5 000 000 geavahuvvot ráhkadit fierpmádat-,
digitála- ja elektrovnnalaš oahpponeavvuid. Dát mielddisbuktá maiddái
ođasteami, ovdánahttima ja oahpponeavvomodealla doaimmaheami. Dasa
lassin ferte juolludit oktiibuot kr 3 000 000 sámi skuvlafierpmádaga,
gelbbolašvuođaovdánahttima, skuvlla IKT-geavaheami ja sámi skuvllaid
IKT-geahččalandoaimmaid doibmii, máŧas doallamii ja ovdánahttimii.

3.8	Sámi fágagirjjálašvuođa oastinortnegat.

Sámi fágalaš girječálliid searvi ja Jorgaleaddjiid searvi leat
bargagoahtán dan ovdii ahte Sámediggi galgá ásahit oastinortnegiid
sámi girjjiid dáfus. Ortnega ulbmil lea ahte sámi girjjiid galgá
šaddat álkit fidnet. 2003:s lea dárbu juolludit kr 200 000 sámi
fágagirjjálašvuođa oastimii.  Ákkastallan.  Dát doaibma orro leame
buorre doaibma. Lea eaktu ahte girjjit ostojuvvojit ovttaskas oahppái
ja ahte sii ožžot dáid girjjiid maŋŋel go gerget skuvllas. Dáinna
lágiin buorrána sámi girjjiid johtu, danne go skuvllat fertejit
dávjjibut oastit ođđa girjjiid. Ortnet sáhttá dagahit ahte girjjit
almmuhuvvojit ođđasit. Dasa lassin sáhttá doaibma leat mielde
buorideame váhnemiid beroštumi sámi girjjiide, go daid lea álkit
fidnet.  .

3.9	Oahpahusdoaimmat rávis sápmelaččaide:.

Rávis sápmelaččaid doaimmaid ovddasvástideaddji lea VOX. VOX lea
váldán oktavuođa Sámedikkiin ja álggahan doaimmaid sápmelaččaide. .
Ulbmilat.  Fuolahit ahte rávis sápmelaččat sáhttet buoridit iežaset
gelbbolašvuođadási. .  Ovttasbargat VOX:in ja guorahallat makkár
dárbbut sápmelaččain leat rávisolbmuidoahpahussii.  Ovttasbargat
VOX:in ja ráhkadit plána dasa movt VOX ja eará ásahusat galget
fuolahit doaimmaid rávis sápmelaččaid ektui.  Ráhkadit
oahpponeavvuid rávisolbmuidoahpahussii sámegielas ja eará sámi fágain
mat gusket sámegielat álbmogii. .

Doaimmat.

Ferte ráhkaduvvot doaibmaplána ja juolluduvvot ruhta doaimmaide. Dasto
ferte čielggadit ovddasvástádusjuogu VOX ja Sámedikki gaskkas. 2003
bušeahttadárbu rávisolbmuidoahpahussii biddjojuvvo 2 600 000 ruvdnui.
3.10 Ođđa vuoruhansuorggit oahpahusas.  Girko-, oahpahus- ja
dutkandepartementa álggaha dávjá ođđa vuoruhansurggiid oahpahusa
siskkobealde. Evttohus ođđa doaimmaide ovddiduvvo ráđđehusa
bušeahttabarggu oktavuođas. Dát dáhpáhuvvá maŋŋel go Sámediggi lea
gieđahallan iežas stáhtabušeahttaárvalusa. Dát šaddá čuolbman
Sámediggái danne go ii dieđe ovdalgihtii makkár vuoruhansuorggit
ráđđehusas árvaluvvojit, jagi ovdal bušeahttaovddideami. .  Ferte
ipmirdit ahte ráđđehus sáhttá álggahit ođđa doaimmaid maid
Sámediggi ii leat ovdalgihtii máhttán jurddašit. Okta vuohki dán
čoavdit, lea ahte Sámediggi soahpá Girko-, oahpahus- ja
dutkandepartementtain ahte juohke háve go álggahuvvojit ođđa
vuoruhansuorggit maidda galget juolluduvvot doarjagat, de ferte
stáhtabušeahtas maiddái boahtit ovdan ahte proseantaoassi manná
Sámediggái. Dainnalágiin sáhttá Sámediggi garvit olu liigebarggu
oažžut doarjagiid. .  2003 bušeahtas ferte leat sierra juolludeapmi
mii sisttisdoallá ođđa doaimmaid. .  DOB-plána ovttasbargun Sámi
allaskuvllain ja SO-Finnmárkkuin:.  Sámedikkis lea ovttasbargu Sámi
allaskuvllain ja Stáhta oahpahuskantuvrrain Finnmárkkus ráhkadit
strategalaš DOB-plána. Go dát plána lea gárvvis ja politihkalaččat
gieđahallojuvvon namuhuvvon ásahusain, de fertet ovttas bargagoahtit
duohtan dahkat doaimma ja mearridit ekonomalaš resurssaid
rámmaid. Dát ášši boahtá maiddái olggobeallái Sámedikki dábálaš
bušeahtaid. Ferte bargagoahtit háhkat ruđaid dán ulbmilii 2003
rájes. Sámediggi buktá evttohusa ovttas Stáhta oahpahuskantuvrrain
Finnmárkkus ja Sámi allaskuvllain go plána lea gárvvis. Eaktuduvvo
ahte addojuvvo doarjja erenoamáš juolludeami bokte.  .


Mánáid- ja bearašdepartementa .

Mánáid- ja bearašdepartementa lea 2002:s evttohan juolludit ruđa
Sámediggái kap. 856 poasta 50 bokte, kr 8 113 000. Sámediggi evttoha
2003:s lasihit doarjaga 12 800 000 rvudnui.  4 687 000 ruvdnosaš
lasáhusas lea čuovvovaš vuoruheapmi.  Tabealla 4.1.



(1.000 kr).
Vuoruheapmi .
Namahus.
2002.
2003.
+/-.
1.
Doaibmagolut *.
603.
630.
27.
».
Mánáidgárdedoaibma **.
7 210.
8 320.
1 110.
».
Oahpponeavvut -- mánáidgárddit **.
200.
600.
400.
».
Mánáidgárdekonferánsa **.
100.
150.
50.
1.
SUBMI mánáidgárddit.
8 113.
9 700.
1 587.
2.
Mánáid- ja nuoraiddoaimmat.
0.
1 600.
1 600.
3.
Dásseárvodoaimmat.
0.
1 500.
1 500.
Kap.poasta.
856.50.
8 113.
12 800.
4 687.
*	Logut leat čállojuvvon 1.2. tabellii postii 01 doaibmagolut hálddahus.
**	Logut leat čállojuvvon 1.2. tabellii postii 56 oahpahus  .

4.1	Mánáidgárddit.
Ulbmilat .
Joatkit strategalaš plána 2002 -- 2005 doaimmaid.

Sámi mánáin galgá leat vejolašvuohta nannet iežaset giela ja
identitehta mánáidgárddis. Galgá láhčit diliid nu ahte gieldda- ja
priváhta eaiggádat galget sáhttit addit sámi mánáidgárdefálaldaga. Dát
gáibida ahte sámi mánáidgárddit ožžot dárbbašlaš doarjagiid ja
ahte ráhkaduvvojit bagadallanneavvut sámi mánáidgárddiide. Sámediggi
ferte maiddái fuolahit ahte ásahuvvo oktavuohta sámi mánáidgárddiiguin
gos leat sámi mánát.  .

Doaimmat.
Addit doarjaga sámi mánáidgárddiide.
Almmuhit áigečállaga mánáidgárddiid váste guovtte geardde jagis .
Konferánsa/seminára kvalitehtavuoruheami birra, ja jahkásaš mánáidgárdekonferánsa ja raporta dan golmma jagis. .
CD-rom ja jietnagirjjit kasseahtas ja CDs .
Dutkan -- ovdánahttinbargu. .

2003 bušeahttadárbu mánáidgárddiide lea kr 9 700 000.
Ákkastallan  .

Lea dárbu almmuhit áigečállaga mii gieđahallá fáttáid mat gusket
sámi mánáidgárddiid bargui ja mánáidgárddiide gos leat sámi
mánát. Áigečála berre almmuhuvvot guovtte geardde jagis. Dasto lea
dárbu čađahit kvalitehtavuoruheami smávva semináraid bokte gos
oasseváldit ieža besset válljet fáttá masa háliidit
čiekŋudit. Lassin dáidda smávva semináraide boahtá maiddái dat
jahkásaš mánáidgárdekonferánsa. .  Ođđa teknologiija lea hui
bivnnut mánáidgárddiin ja lea hui anolaš giellaoahpaheamis. Danne
ferte Sámediggi ráhkadit veahkkeneavvuid mat dahket vejolažžan
ávkkástallat ođđamállet teknologiijain mánáidgárddiin. Ferte
huksejuvvot diehtovuođđu sámi geavaheddjiide. Eaktuduvvo ahte sámi
mánáidgárddiid diehtovuođđu ilbmá 2002:s ja ahte geavaheaddjit
ožžot oahpahusa 2003:s. .  Lea muđui dárbu almmuhit davvisámi
lávllagirjji ja CD mánáidgárdesektora várás. Dát doaibma ferte
vuoruhuvvot 2003:s. .  Sámediggi eaktuda ahte juohke jagi
juolluduvvojit ruđat dutkan- ja ovdánahttinbargui ja ahte almmuhuvvo
dutkanstipeanda. Okta oassi mánáidgárdedoarjaga ruđain galgá mannat
dutkan- ja ovdánahttinbargui mánáidgárddiin. Dasa lassin ferte
juolluduvvot ruhta dutkamii mii guoská mánáidgárdesuorgái ja sámi
mánáid bajásšaddaneavttuide.  .  Skuvlafriddjaortnet (SFO) lea
šaddan dakkár doaibman mii galgá addit mánáide buori fálaldaga
olggobealde dábálaš skuvlaáiggi. Sámediggi ii leat dássážii searvan
dán áššái. Lea dattetge lunddolaš ahte Sámediggi searvá
dasa. Čilgehus ferte leat ahte Sámediggi berošta das ahte
SFO-doaimmaid kvalitehtas lea sámi sisdoallu. Dát lea erenoamáš
deaŧalaš dain guovlluin gos sámegiella lea hearki. .

Doaimmat.
Veahkkin loktet gelbbolašvuođa SFO:s.
Rávvet SFO bargiid .

4.2	Mánáid- ja nuoraiddoaimmat.

Ulbmilat ja doaimmat.

Sámediggi galgá bargat dan ovdii ahte sámi mánát ja nuorat dovdet oadjebasvuođa ja gullevašvuođa sámi kultuvrii, dan bokte ahte ásaha buriid bajásšaddaneavttuid sámi mánáide ja nuoraide. .
Sámi mánáid ja nuoraid doaimmat fertejit heivehuvvot sámi servodahkii ja dan dárbbuide. .
Sámediggi galgá bargat ovddidit sámi girjjálašvuođa erenoamážit sámi mánáid ja nuoraid ektui. .
Mánát ja nuorat galget movttiidahttojuvvot čállit sámegillii. .
Sámediggi áigu bargat dan ovdii ahte ásahuvvo fásta doarjjaortnet fásta sámegielat publikašuvdnii mánáid ja nuoraid várás.

2003 bušeahttadárbu mánáid- ja nuoraiddoaimmaide lea kr 1 600 000.
4.3	Dásseárvodoaimmat.
Ulbmilat ja doaimmat.

Sámedikki váldoulbmil dásseárvvu dáfus lea ahte sámi nissoniin ja
dievdduin galget leat ovttalágán vuoigatvuođat, geatnegasvuođat ja
vejolašvuođat buot servodatsurggiin. .

Dan vuođul go Sámedikkis leat nu unnán nissonolbmot 2001 válggaid maŋŋel, háliida Sámediggi čađahit dutkanprográmma dásseárvo- ja nissonvuoruhansurggiin sámi servodagas.  Sámediggi oaidná ahte leat erohusat sámi ja dáčča servodagain mat dahket ahte dutkanbohtosat dáčča servodagas eai sáhte heivehuvvot sámi servodahkii.  .
Dásseárvodoaimmain ii leat leamaš sierra poasta Sámedikki bušeahtas. Lea dárbu ruđalaččat doarjut doaimmaid mat ovddidit nissonolbmo sajádaga sámi servodagas. .
Doaimmat.
ï·	Dutkanprográmma dásseárvvu birra sámi servodagas.
ï·	Gelbbolašvuođalokten nissonolbmuide organisašuvdnabarggus ja oppalaččat dásseárvobarggus organisašuvnnain.
ï·	Movttiidahttindoaimmat ja fierpmádathuksen nissonolbmuide ja dievdoolbmuide .

Dásseárvodoaimmaid bušeahttadárbu 2003:s árvvoštallojuvvo 1 500 000 ruvdnui.

Kulturdepartementa .
Kulturdepartementa lea 2002:s evttohan juolludit ruđa Sámediggái kap. 320 poasta 53 bokte,                     kr 29 100 000. Sámediggi evttoha lasáhusa 2003:s 52 932 000.  KD bušeahta eará kahpihttaliin evttoha Sámediggi oktiibuot kr 82 032 000 juolludeami.
Tabealla 5.1.



(  1000 kr).
Vuoruheapmi .
Namahus.
2002.
2003.
+/-.
1.
Sámi sierrabibliotehka.
3 593.
5 093.
1 500.
2.
Mobiila girjerájusfálaldagat.
4 182.
4 500.
318.
3.
Sámi arkiiva.
665.
1 280.
615.
4.
Sámi museat.
8 700.
17 550.
8 850.
5.
Sámi teáhter .
10 700.
15 000.
4 300.
6.
Čájáhusmáksu Sámi dáiddaguovddážii.
150.
400.
250.
7.
Festiváladoarjja.
1 128.
2 128.
1 000.
8.
Sámi dáiddárstipeanda.
1 300.
2 300.
1 000.
9.
Doarjja sámi girjerájusfálaldagaide.
0.
1 000.
1 000.
10.
Sámi kulturfoanda*.
9 000.
14 975.
5 975.
11.
Sámi falástallan*.
500.
2 500.
2 000.
12.
Sámi publikašuvnnat*.
0.
2 400.
2 400.
13.
Sámi kulturorganisašuvnnat*.
1 093.
1 567.
474.
14.
Sámi kulturviesut*.
4 228.
8998.
4 770.
15.
Sámi lágádusdoarjja*.
1 520.
4 000.
2 480.
16.
Preassadoarjja sámi aviissaide**.
11 000.
16 000.
5 000.

Kap. 320.53 Sámi kulturulbmilat***.
29 100.
82  032.
52 932.

* 2002-juolludus dáidda juolludemiid lea dál Gieldda- ja
*guovlludepartementta kapihtal 540.50 bokte. Dát juolludeapmi
*evttohuvvo jotkojuvvot. 2003 lasáhus evttohuvvo gokčojuvvot kapihtal
*320.53 bokte danne go ortnegat gullet Kulturdepartementta
*fágasuorgái. .  * Sámediggi evttoha ahte 2003 preassadoarjjaortnet
*sirdojuvvo Sámediggái dainna eavttuin ahte árvaluvvon 5 000 000
*ruvdnosaš lasáhus juolluduvvo .  ** 2002 logut leat 1 - 8
*vuoruhemiid submi ja vel kr 230 000 mii lea sirdojuvvon ortnegiid
*doibmii. 2003:s leat logut 1-8 vuoruhemiid submi ja vel 9-15
*vuoruhemiid lasáhus ja olles preassadoarjjajuolludus 2003 ovddas mii
*lea kr 16 000 000.

										.
Tabealla 5.2.



( 1 000 kr).
Vuoruheapmi .
Namahus.
2002.
2003.
+/-.
1.
Ája sámi guovddáš (investeren).
0.
13 000.
13 000.
2.
Sámi dáiddamusea (ovdaprošeakta).
0.
1 500.
1 500.
3.
Várdobáiki (ovdaprošeakta).
0.
1 500.
1 500.

Kap. 320.73 Našuvnnalaš kulturvisttit.
0.
16 000.
16 000.

Mii guoská našuvnnalaš kulturvisttiide.
Ulbmilat ja doaimmat.

Sámi álbmogis galget leat čielga vejolašvuođat čađahit
kulturdoaimmaid dakkár arenáin gos dákkár kulturdoaimmat dábálaččat
čađahuvvojit. Sámi kulturviesut ja museat leat guovddáš báikkit
dákkár kulturdoaimmaide ja doaluide. .  Sámediggái lea deaŧalaš
duohtan dahkan Ája sámi guovddáža.  Dás lea bušeahttadárbu
investeremii kr 13 000 000 2003:s. .  2003 bušeahttadárbu Sámi
dáiddamuseai lea kr 1 500 000 prošekteremii.  Várdobáikki
bušeahttadárbu lea kr 1 500 000 2003:s.

Ákkastallan.

Sámi servodat lea aittoládje álgán bargat guovddáš kulturguovlluid
ektui, ja go buohtastahttá majoritehtakultuvrra diliin, de oaidnit
ahte leat ain gáržžes vejolašvuođat bargat buoridit sámi
kulturovdáneami. Deaŧalaš kultursuorgi maid Sámediggi vuoruha, lea
ásahit sámi kulturguovddážiid ja sámi dáiddamusea. Dát guoská
erenoamážit daidda guovlluide gos sámi giella ja kultuvra eai leat nu
nannosat. Sámedikki ulbmil lea ahte sámi álbmogis galgá leat čielga
vejolašvuohta čađahit kulturdoaimmaid dakkár arenáin gos
kulturdoaimmat lávejit čađahuvvot. .

1. Sámi sierrabibliotehka .
Ulbmilat ja doaimmat.

Sámi sierrabibliotehkas lea našuvnnalaš ovddasvástádus háhkat,
vurkkodit ja gaskkustit girjjiid ja eará ávdnasiid sámegillii ja sámi
diliid birra. Sierrabibliotehka našuvnnalaš ovddasvástádus ja rolla
ii mearkkaš ahte eará girjerádjosiin ii leat ovddasvástádus ovddidit
ja buoridit girjerájusfálaldagaid sámi álbmogii báikkálaš
servodagain. Sámedikki ulbmil lea ahte Sámi sierrabibliotehka
gelbbolašvuohta galgá leat veahkkin buorideame sámi
girjerájusbálvalusaid fálaldaga ja kvalitehta. .  Bibliotehka galgá
leat deaŧalaš bálggis máhtu guvlui, mii lea vuođđun eallinagi
oahppamii, iešmearridannávccaide ja kultuvrralaš
ovdáneapmái. Bibliotehka lea maiddái hui guovddážis sámi kultur- ja
servodatdiliid gaskkusteamis ja diehtojuohkimis.  .  Bibliotehka
bálvalusat leat hui bivnnuhat dán áiggi, muhto dálá diliin eai leat
doarvái resurssat ii ge gelbbolašvuohta julev- ja lullisámi
girjerájusfálaldagaid dáfus. Danne lea dárbbašlaš ásahit guokte
ođđa virggi vai sáhttá ovdánahttit sierrabibliotehka dan guvlui go
Sámediggi lea jurddašan. .  2003:s lea dárbbašlaš lasihit bušeahta
1 500 000 ruvnnuin, oktiibuot kr 5 093 000.

Ákkastallan.

Sámi sierrabibliotehka galgá vuosttažettiin leat "girjerádjosiid
girjerájus", mas lea našuvnnalaš ovddasvástádus girjjálašvuođas ja
eará ávdnasiin mat leat sámegillii ja sámi diliid birra. Sámi
girjjálašvuođa ja AV-ávdnasiid váilevašvuohta álbmot- ja
fágagirjerádjosiin dagaha ahte Sámi sierrabibliotehka maiddái doaibmá
depotgirjerájusin eará girjerádjosiidda.  .  Sámediggi háliida bidjat
eambbo ovddasvástádusa ovttaskas girjerádjosiidda mii guoská
dásseárvosaš bálvalusaid ovddideapmái maiddái sámi álbmogii sin
báikkálaš servodagain. Dán barggus galgá Sámi sierrabibliotehka leat
resursan bagadallama ja diehtojuohkima dáfus sámi
girjerájusbálvalusaid ovddidan- ja nannenbarggus. Sámediggi háliida
eambbo nannet barggu ovddidit girjerájusfálaldagaid julev- ja
lullisámi álbmoga várás.  .

2. Mobiila girjerájusfálaldagat.
Ulbmilat ja doaimmat.

Sámediggi áigu sámi girjebussiid hálddašeamis bargat ásahit buriid ja
dásseárvosaš girjerájusfálaldagaid dakkár guovlluin gos olbmot ásset
bieđgguid ja gos muđui leat heittot bálvalusfálaldagat. Girjebusset
galget boahtit báikkálaš álbmotgirjerádjosiid lassin guovlluin gos
sámit ásset bieđgguid. .  Mobiila girjerájusfálaldagaid hálddašeapmi
sirdojuvvo Sámediggái 2002:s. 2003 bušeahttadárbu lea .  kr 4 500
000.

Ákkastallan.

Sámi álbmot ássá bieđgguid, ja sis leat iešguđetlágán dárbbut mat
leat dan duohken gos ásset, makkár giela hupmet ja movt
ellet. Sámediggi háliida veahkkin buoridit sámi
girjerájusfálaldagaid. Mobiila girjerájusfálaldagaid doarjjaortnet lea
guovddáš veahkkeneavvu dákkár bálvalusaid dáfus gielddain ja
guovlluin gos olbmot orrot bieđgguid. .

3. Sámi arkiiva.
Ulbmilat ja doaimmat.

Dál lea Sámi arkiiva priváhta ásahus, kantuvrrat leat Guovdageainnus,
ja das leat arkiiva- ja gaskkustandoaimmat čadnojuvvon priváhta
arkiivačoakkáldagaide. Arkiivva iežas plánaid mielde lea Sámediggi
áššiin 11/00 ja R 53/01 cealkán ahte ulbmil livččii ásahit Sámi
arkiivva sámi arkiivan mas lea našuvnnalaš ovddasvástádus
arkiivasuorggis, seammaládje go Sámi sierrabibliotehkas lea
našuvnnalaš ovddasvástádus sámi girjjálašvuođa dáfus. .  Sámi
arkiivva hálddašeapmi maid sirdojuvvo Sámediggái 2002:s. 2003 dárbu
biddjojuvvo 1 280 000 ruvdnui.

Ákkastallan.

Sámediggi háliida doarjut ásahusa iežas plánaid ahte galggašii
šaddat arkiiva-, diehtojuohkin- ja dokumenterenguovddážin. Eaktun
dása lea ahte ásahusa ruhtadoarjagat lasihuvvojit dan
bargolasihanplána mielde maid Sámi arkiiva lea sádden ohcamuša mielde
Kulturdepartementii 1999:s. Juolludeapmi galgá gokčat goluid mat
čuvvot guovddáža ásaheami geažil, ja ođđa virggiid maid guovddáš
čuovuha. .  Sámediggi eaktuda ahte 2002:s čađahuvvo čielggadeapmi
Sámi arkiivva organiserema, rolla, ovddasvástádusa ja doaimmaid dáfus,
ja ahte Kulturdepartementa ruhtada dán čielggadeami. .

4. Sámi museat.
Ulbmilat ja doaimmat.

Sámediggi galgá veahkkin nannet, čohkket ja ollašuhttit sámi
museadoaimma sámiid iežaset eavttuid mielde álbmogin ja
álgoálbmogin. Ovttastahttinproseassat Sámedikki, gielddaid ja sámi
museaid gaskka galget leat mielde sihkkarastime, dokumentereme,
ovddideame ja gaskkusteame sámi historjjá ja kultuvrra.  Sámi museaid
bušeahttadárbu 2003:s lea kr 17 550 000.  Ákkastallan.

Sámi museaid kulturpolitihkalaš hástalusat leat čohkket, vurkkodit,
dokumenteret ja gaskkustit sámi kultuvrra ja sámi servodaga
materiálalaš cealkámušaid. Perspektiiva mii ii leat nu stuoris
kulturpolitihkalaš dásis, muhto mii sámi oktavuođas lea hui
guovddážis, lea ahte museat galget maiddái doaibmat
kulturdoaimmaheami arenan.  .  Sámi museaid hástalus lea ahte dat
galget oažžut olbmuid kritihkalaččat smiehttat historjjá,
kultuvrra ja identitehta guovtti rasttideaddji oktavuođas, nubbi
minoritehta oktavuođas ja nubbi fas majoritehtaservodagas. Seammás
galget sámi museat leat mielde buorideame sámi iešipmárdusa. Sámi
servodaga dáfus lea dán álkimus joksat jus bargagoahtá sámi
museapolitihka ovddideami guvlui, dat mearkkaša ahte sámi servodat
ieš váldá ovddasvástádusa das movt kulturárbi galgá suodjaluvvot ja
geavahuvvot.  .  Vejolašvuohta oažžut stivrejuvvon, ollislaš ja
koordinerejuvvon ovdáneami sámi museakárttas stuorru oppalaš
organiseren- ja stivrenstruktuvrrain sámi museaid dáfus mas Sámedikkis
lea oktasaš ja bajimus ovddasvástádus. Sámediggi álggaha dán barggu
sámi museaiguin ovttas 2002:s. .  Sámediggi oaččui sámi museaid
hálddašanválddi 2002:s. Sámediggi lea iežas museačielggadeamis
árvvoštallan ahte sámi museaid doarjja lasihuvvo 20 000 000 ruvnnuin
5 jagi áigodagas. Dát lea realistalaš St. dieđ. 22 (1999-2000)
mielde, gos doarjja viđa jagi áigodagas galgá leat lassánan 202 000
000 ruvnnuin dálá dási ektui. Sámi museaid lasihanbargu lei hui gárži
2002:s, danne lea deaŧalaš ahte mii čuovvolit museaid
ovttastahttindoarjagiin 2003 rájes. 2003 lea viđa jagi áigodaga nubbi
jahki. Jus galgat joksat ulbmila ahte sámi museat ožžot 20 000 000
ruvnno 2006:s, de ferte 2003 doarjaga lasihit 8 850 000 ruvnnuin.

5. Sámi teáhter -- Beaivváš Sámi Teáhter.
Tabealla 5.3.


( 1 000 kr).
Sámi teáhter.
2002.
2003.
+/-.
Beaivváš Sámi Teáhter.
10 700 .
15 000.
4 300.

Ulbmilat.

Veahkehit nannet sámi kultuvrra ja identitehta dan bokte ahte muitalit
sámi vássanáiggi, dálááiggi ja boahtteáiggi višuvnnaid birra. .
Loktet sámegiela stáhtusa, gaskkustit máhtu ja beroštumi sámi
kulturvugiid birra ja oaččuhit oktavuođa kultuvrraid gaskka. .

Doaimmat.

Teáhter galgá sáhttit doaibmat miehtá sámi ássanguovlluid
beroškeahttá stuora geográfalaš gaskkain, ja doahttalit iešguđetge
hástalusaid mat dain iešguđetge sámi guovlluin leat.  Sihkkarastit
dohkálaš ekonomalaš vuođu doibmii. .

2003 bušeahttadárbu Beaivváš Sámi Teáhterii lea kr 15 000 000.
Ákkastallan.

Beaivváš sámi teáhter galgá sáhttit doaibmat miehtá sámi
ássanguovlluid beroškeahttá stuora geográfalaš gaskkain, ja
doahttalit iešguđetge hástalusaid mat dain iešguđetge sámi
guovlluin leat. Teáhtera bušeahtta ii leat fávdnádit lassánan daid
maŋemus jagiid. Ovdal go Sámediggi válddii badjelasas sámi
teáhterdoaimma hálddašan- ja juolludanovddasvástádusa, de lea dárbu
ekonomalaš lasáhussii 2002 rájes juo. .

1. Čájáhusruhta Sámi dáiddaguovddážii.

Ulbmilat ja doaimmat.

Sámedikki váldoulbmil lea bearráigeahččat ahte olles servodat sáhttá
oassálastit ealli ja máŋggabealát sámi dáiddáreallimis. Ortnega
ulbmil lea gaskkustit sámi dáidaga dáiddáriid, sámi servodaga ja
muđui servodaga gaskkas.  .  Sámediggi oažžu hálddašanválddi
Kulturdepartementtas 2002:s. 2003 rámma biddjojuvvo 400 000 ruvdnui
dán ulbmilii.

Ákkastallan.

Gaskkustanaspeakta galgá leat deaŧalaš oassi Sámedikki
dáiddapolitihkas. Dákkár perspektiivvas leat ekonomalaš rámmaeavttut
veahkkeneavvut mat galget sihkkarastit ovttaskas olbmuide ja
servodahkii vejolašvuođa fidnet sámi dáidaga. Lea servodaga
ovddasvástádus fállat dáiddáriidda dábálaš ja oadjebas eavttuid. Go
servodat geavaha dáidagiid ja ovdanbuktimiid iešguđetge
oktavuođain, de lea eaiggádiin vuoigatvuohta oažžut mávssu dan
ovddas. Sámedikki mielas lea deaŧalaš ahte sámi dáiddárat ožžot
seamma eavttuid go eará dáiddárat go sin dáidagat čájehuvvojit
almmolaččat. Kulturdepartementa lea ovdal juolludan kr .  100 000
Sámi dáiddaguovddážii Kárášjogas čájáhusmáksun. Ortnet sirdojuvvo
Sámediggái 2002:s. Čájáhusmáksu lea vuosttažettiin čilgejuvvon
dainnalágiin ahte dáiddárat geat čájehit iežaset govaid ja dujiid
čájáhusain, galget oažžut mávssu vejolaš vuovdindietnasa manaheami
ovddas. .

5.7	Festiváladoarjja.

Sámediggi háliida viiddidit doarjjaortnega dainnalágiin ahte addá
vuođđodoarjaga ásahuvvon festiválaide. 2003:s lea maiddái lunddolaš
addit doarjaga Kárášjoga beassášfestiválii ja Márkomeanuide. Dása,
ja eará festiváladoarjagiid ovdánahttimii lea dárbu nannet poastta 1
000 000 ruvnnuin, oktiibuot kr 2 128 000.

5.8	Sámi dáiddárstipeanda.

Ulbmilat ja doaimmat.

Stipeandaortnet galgá leat veahkeheame juksat Sámedikki
dáiddapolitihka ulbmiliid dan bokte ahte láhčá diliid nu ahte
ovttaskas dáiddárat sáhttet viiddidit ja ođasmahttit sámi
dáiddaeallima. Sámedikkis lea deaŧalaš bargu fuolahit ahte sámi
dáiddárat movttiidahttojuvvojit ráhkadit silolaš eallingeainnu
girjjálašvuođa, govvadáidaga ja duoji, lávluma ja musihka, juoigama,
teáhtera, dánsuma, filmma, video jna. dáfus. Dán bargui gáibiduvvo 1
000 000, ruvdnosaš lasáhus, oktiibuot kr 2 300 000 2003:s.

Ákkastallan.

Jus dán galgá sáhttit čađahit, de lea deaŧalaš ahte sámi
dáiddáriid stipeandaortnegiid earri lasihuvvo. Evttohuvvo ahte earri
lasihuvvo unnimusat 7 bargostipendii mat bistet 1-5 jagi, 3
bargostipendii nuorra dáiddáriidda mat bistet 1-3 jagi,
dáhkádussisaboađut okta earri 2, ja ahte dihto stipeanddat
lasihuvvojit. Seammás lea deaŧalaš ahte sámi dáiddárat maiddái
árvvoštallojuvvojit go eará stipeanddat juhkkojuvvojit
Kulturdepartementta bušeahta bokte. .

5.9	Sámi girjerádjofálaldagaid doarjjaortnegat.
Ulbmilat ja doaimmat.

Sámediggi háliida veahkkin hukset sámi girjjálašvuođabásaid
ovttaskas girjerádjosiidda, ja veahkkin ásahit sámegielat
fierpmádatbálvalusaid ovttaskas girjerádjosiin. Dáinnalágiin háliida
Sámediggi nannet fálaldagaid girjerádjosiin ja girjebussiin sámi
álbmoga ektui. .  Dán bargui dárbbašuvvo kr 1 000 000 2003 rájes.
Ákkastallan.  Olu girjjit leat luoikkahuvvon Sámi sierrabibliotehkas,
erenoamážit girjjit mat geavahuvvojit mobiila
girjerájusbálvalusas. Olu dáin čoakkáldagain leat leamaš
deponerejuvvon máŋgga jahkái. Dát doaibma lea almmatge doaibman
nuppeládje go jurdda lei, ii ge leat mielde hukseme
girjjálašvuođabásaid dahje eará sámi girjerádjofálaldagaid ovttaskas
girjerájuin. Doaibmá baicca nuppeládje, danne go girjerádjosat
geavahit iežaset návccaid dárogielat girjjálašvuhtii ja
bálvalusaide. .  Dát doaibma bohciidahttá dakkár ipmárdusa ahte lea
Sámi sierrabibliotehka ovddasvástádus fuolahit ahte sámi álbmot
oažžu dohkálaš girjerádjofálaldaga. Danne lea dárbu doarjjaortnegii
mii movttiidahttá girjerádjosiid ja daid eaiggádiid vuoruhit
girjerádjofálaldagaid sámi álbmoga ektui, ja oastit sámi
girjjálašvuođa ja eará gálduid main sihke sámi ja dáčča álbmot
berošta. .  Sámediggi deattuha ahte sámi girjerádjofálaldagat galget
leat riggodahkan maiddái dáčča álbmogii, ja ahte leat mielde
buorideame máhtu ja háhkame buriid guottuid sápmelaččaid ja sámi
kultuvrra, giela ja servodateallima ektui. .  5.10 Sámi kulturfoanda -
iešguđetlágán kulturbargu.  Juolluduvvojit čuovvovaš rámmat
guđege kultursuorggi siskkobealde: .  Tabealla 5.4.


    ( 1 000 kr.).
Sámi kulturfoanda.
2002.
2003.
+/-.
Girjjálašvuohta.
2 000.
2 500.
500.
Musihkka.
1 000.
1 600.
600.
Govvadáidda/duodji.
875.
1 500.
625.
Ovddidit sámi dáidaga*.
0.
500.
500.
Teáhterulbmilat.
400.
700.
300.
Filbmaulbmilat * Ođas.
0.
1 500.
1 500.
Mánáid bajásšaddaneavttut.
2 475.
3 975.
1 500.
Eará doaimmat.
2 250.
2 700.
450.
SUBMI.
9 000.
14 975.
5 975.
* 2002:s ásahuvvui poasta: 52.7 Ovddidit sámi dáidaga , gč. --Sámedikki mearrádusa áššis 24/01.

Ulbmilat .

Sámediggi galgá fuolahit ahte sámi kultuvra ovdána ollislaš
perspektiivva mielde gos servodat ja ovttaskas olmmoš leat
guovddážis. Sámi kulturdoaimmaid ovttastahttin lea deaŧalaš, ja
maiddái dásseárvosaš fálaldagaid ja doaimmaid heiveheapmi
iešguđetge guovlluid dárbbuid mielde. Sámediggi hukse iežas
kulturpolitihka kultuvrralaš árbevieruid ja ođastemiid ektui, nu go
dat ilbmet sámi servodagas dán áiggi. .  Sámi kultuvrras lea lagas
oktavuohta vuođđoealáhusaiguin, luondduin, gielain, árbevieruiguin
ja historjjáin ovttastallama, sosialiserema ja identitehta bokte. Go
galgá fuolahit ja ovddidit sámi kultuvrra, de ferte atnit ollislaš
perspektiivva gos servodat ja ovttaskas olmmoš leat
guovddážis. Sámediggái lea deaŧalaš bargu ovttastahttit sámi
kulturdoaimmaid, heivehit dásseárvosaš fálaldagaid ja doaimmaid
iešguđetge guovlluid dárbbuid mielde. Almmolaš doarjja
girjjálašvuhtii, musihkkii, filbmii ja teáhterii mielddisbuktá
vuođđodoaimmaid mat maiddái váikkuhit eará kultuvrafálaldagaide. Lea
maiddái deaŧalaš bargu háhkat rámmaeavttuid sámi kulturbargui
priváhta doaimmain. Sámediggi galgá iežas kulturpolitihkas fuolahit
kultuvrralaš ruohttasiid ja iežas árbevieruid, nu go dat bohtet
ovdan sámi servodagas. .  Lea deaŧalaš ja mávssolaš doaibma
fuolahit sámi mánáid ja nuoraid bajásšaddaneavttuid. Dasto lea
deaŧalaš geahččalit lágidit dakkár bajásšaddama mii ovdánahttá
mánáid ja nuoraid sámi identitehta. Okta eaktu ovddidit sámi kultuvrra
lea ahte sámi mánát ja nuorat besset vásihit kultuvrralaš
bissovašvuođa sámivuođa dáfus. Sámedikki vuođđoprinsihppa lea
ahte mánáid ja nuoraid doaimmat fertejit heivehuvvot sámi servodahkii
ja dan dárbbuide. .  Doaimmat.  Sámediggi galgá bargat ovddidit sámi
girjjálašvuođa, erenoamážit mánáid ja nuoraid ektui. .  Sámediggi
galgá bargat ásahit stipeandaortnegiid mat movttiidahttet sámi mánáid
ja nuoraid čállit sámegiela.  Sámediggi galgá joatkit bargat mánáid
ja nuoraid ektui sámi mánáid- ja nuoraidplána vuođul. .  Sámediggi
áigu bargat dan ovdii ahte dálá periodalaš áigečállagat mánáide ja
nuoraide ožžot fásta doarjaga.  .  Sámediggi háliida nannet sámi
filbma- ja videodoaimmaid. Dát ii mielddisbuvtte ahte Sámediggi sáhttá
akto váldit ovddasvástádusa sámi filbmaprošeavttaid
ruhtadeamis. Sámediggi vuordá ahte filbmaruhtadanortnegat mat juo leat
ásahuvvon, maiddái boahtteáiggis leat mielde ruhtadeame sámi filbma-
ja videoráhkadeami. .

Oppalaš bušeahttarámma 2003:s lea kr 14 975 000.
5.11	Sámi falástallan.
Sámediggi  joatká sámi falástallama doarjaga. Dán bargui biddjojit čuovvovaš ekonomalaš veahkkeneavvut: .
									.
Tabealla 5.5.


( 1 000 kr.).
Falástallandoarjja.
2002.
2003.
+/-.
Sámi Valáštallan Lihttu -- Norga.
500.
2 500.
2 000.
SUBMI.
500.
2 500.
2 000.

Ulbmilat.

Doarjjaortnega ulbmil lea ovddidit sámi identitehta ja gullevašvuođa
doaimmaid bokte, ja nannet mánáid ja nuoraid beroštumi sámi
falástallamii. Sámi falástallamis lea lagas oktavuohta identitehta- ja
gullevašvuođaáššiide, ja danne ferte ge daid buohtastahttit
servodaga vuođđo sosiála ja kultuvrralaš norpmáiguin ja árvvuiguin.

Doaimmat.

Sámediggi áigu bargat dan ovdii ahte sámi falástallamii
sihkkarastojuvvo almmolaš ruhtadoarjja. Dán oktavuođas berre stáhta
juolludit osiid tihppenruđain sámi falástallamii. .

Sámediggi bargá gávdnat jierpmálaš čovdosa ja čielggadeami
Kulturdepartementta ja Sámi Valáštallan Searvvi -- Norga gaskkas ahte
movt sirdit tihppenruđaid.

Čuoigamis leat guhkes árbevierut sámi servodagas. Sámediggi áigu
bargat dan ovdii ahte čielggaduvvojit buot bealit álbmotlaš sámi
čuoiganrusttega ásaheami oktavuođas.

Sámi falástallan lea 2002:s ožžon 500 000 ruvdnosaš juolludeami
Sámedikkis. Dasa lassin lea vuordimis ahte sámi falástallan oažžu
tihppenruđaid 2002 tihppenbadjebáhcaga juogadeami
oktavuođas. Bušeahttadárbu lea kr 4 000 000. Sámediggi mearrida
lagat eavttuid juolludeapmái. .

5.12 Sámi publikašuvnnat -- Gába ja mánáid- ja nuoraidmagasiidna.
Sámediggi áigu juolludit čuovvovaš doarjaga 2003:.  .  Tabealla 5.6.


( 1 000 kr.).
Sámi publikašuvnnat.
2002.
2003.
+/-.
Gába.
0.
1 200.
1 200.
Mánáid- ja nuoraidmagasiidna.
0.
1 200.
1 200.
SUBMI.
0.
2 400.
2 400.

Ulbmilat.

Lea deaŧalaš čalmmustahttit sámi nissoniid resurssaid ja návccaid
kulturguoddin, ja nissoniid oasseváldima almmolaš
servodateallimis. Sámediggái lea deaŧalaš ahte nissonbláđđi šaddá
guovddážii ovddidit dásseárvvu sámi servodagas. Sámedikki
dievaščoahkkin lea ášši 42/00 Stáhtabušeahtta 2002 gieđahallamis
cealkán ahte galgá bargojuvvot erenoamážit dan ovdii ahte gávdnojit
periodalaš publikašuvnnat mánáide, nuoraide ja nissonolbmuide. .

Doaimmat.
Sámediggi áigu:.
bargat dan ovdii ahte sámi nissonáigečállagat sihkkarastojuvvojit ekonomalaš vuođu bistevaš almmuheami várás. .
bargat dan ovdii ahte sámi publikašuvnnat mánáide ja nuoraide sihkkarastojuvvojit fásta doarjjaortnega.

2003 bušeahttadárbu Gábii ja mánáid- ja nuoraidmagasiidnii lea oktiibuot kr 2 400 000.
Sámediggi mearrida lagat eavttuid juolludeapmái.

Ákkastallan.

Gába lea nissonbláđđi mii almmuhuvvo dárogillii ja
sámegillii. Bláđđi lea almmuhuvvon 1996 rájes. Áigečállaga
almmuheapmi lea ruhtaduvvon prošeaktaruđaiguin. Sámediggi lea
leamaš váldoruhtadeaddji. Dasa lassin lea ožžon veaháš doarjaga
muhtun departementtain, ja Suoma Sámedikkis. Sámi mánáidbláđđi ja
nuoraidmagasiidna leat almmuhuvvon 1994 rájes. Bláđit leat
almmuhuvvon prošeaktaruđaiguin ja Sámediggi lea leamaš
váldoruhtadeaddji. .

5.13	Sámi kulturorganisašuvnnat.
Tabealla čájeha Sámedikki juolludeami 2002:s ja dárbbu 2003:s:.

Tabealla 5.7.


( 1 000 kr.).
Sámi kulturorganisašuvnnat.
2002.
2003.
+/-.
Sámi kulturorganisašuvnnat.
1 093.
1 567.
474.
Sámediggi juolluda doarjaga ovttaskas organisašuvdnii iežas jahkásaš bušehtas. .

Ulbmilat.

Ulbmil lea nannet ja ovddidit sámi kultuvrra ja identitehta mii galgá
earret eará váikkuhit sámi kultureallima riggudahttima ja
ealáskuhttima.

Doaimmat.

Sámediggi áigu sihkkarastit doarjaga sámi kultuorganisašuvnnaide mat
rekrutterejit sámi nuoraid. .  Sámediggi áigu bargat sihkkarastit ja
ovdánahttit sámi kulturorganisašuvnnaid ekonomalaš rámmaeavttuid.  .

2003 bušeahttadárbu sámi kulturorganisašuvnnaide lea oktiibuot kr 1
567 000.  .  Sámediggeráđđi mearrida lagat eavttuid
juolludeapmái. Sámediggi bivdá Sámediggeráđi digaštallat
organisašuvnna boahttevaš doaimma daiguin gullevaš
organisašuvnnaiguin. .

5.14	Sámi kulturviesut.

Sámedikkis lea 2003:s dárbu čuovvovaš doaibmajuolludeapmái Sámi
kulturviesuide:.

Tabealla 5.8.


( 1 000 kr).
Sámi kulturviesut.
2002.
2003.
+/-.
Árran Julevsáme Guovdasj, Divttasvuotna .
1 295.
1 670.
375.
Sámi Dáiddaguovddáš, Kárášjohka.
1 250.
1 578.
328.
Ája Sámi Guovddáš, Gáivuotna.
612.
1 400.
788.
Sijti Jarnge, Aarborte.
1 071.
1 350.
279.
Eará ásahusaide.

3 000.
3 000.
SUBMI.
4 228.
8 998.
4 770.

Ulbmil.

Sámedikki ulbmil lea ahte buot almmolaš eiseválddit váldet
mielovddasvástádusa sámi kulturdoaimmain ja -ovdáneamis. Dát
sisttisdoallá ahte sámi álbmot galgá oažžut čielga vejolašvuođaid
čađahit kulturdoaimmaid. Vejolašvuohta čađahit sámi
kulturdoaimmaid lea máŋgga ášši duohken. Okta ášši mas lea stuora
mearkkašupmi, lea ahte gávdnojit arenát sámi servodagain gos sáhttá
čađahit sámi kulturdoaimmaid, ja ahte dát sihkkarastojuvvojit
ekonomalaččat.

Doaimmat.

Sámediggi galgá veahkkin sihkkarastit dálá kulturásahusaid doaimma.
Fuolahit ahte Ája Sámi Guovddáš Gáivuonas doaibmagoahtá našuvnnalaš
sámi ásahussan.  Ásahit mearrasámi guovddáža Billávutnii man doibmii
juolluduvvo 2 100 000 ruvdnosaš fásta doarjja.

Doarjjaortnegii eai gula sierra njuolggadusat. 2003 rámma biddjojuvvo
8 998 000 ruvdnui.  Sámediggeráđđi mearrida lagat eavttuid
juolludeapmái.

5.15	Sámi lágádusdoarjja.
Ulbmilat ja doaimmat.

Ulbmil lea ahte galget almmuhuvvot nu olu sámi girjjit go lea
vejolaš, buoremus kvalitehtas, nannen dihte sámegiela geavaheami ja
ovddidan dihte giela, kultuvrra ja identitehta. Sámediggi áigu bargat
dan ovdii ahte eambbo fágagirjjálašvuohta jorgaluvvo
sámegillii. Sámediggi oaidná dárbbašlažžan hukset bissovaš
lágádussuorggi sámi guovlluin.  Okta váldoulbmil dán suorggis lea
almmuhit sámegiel girjjiid ja hukset vuođu sámi kultuvrralaš
infrastruktuvrii sámi guovlluin, ee. sámegielat girječálliid ja
buvttadeddjiid bokte. .  Ferte geahččalit háhkat buoremus
resursageavaheami ja ráhkadit nu olu girjjiid go sáhttá resursarámmaid
siskkobealde vai sámegiel girjjiid geavaheapmi lassána. Sámediggi lea
olu jagiid bargan doarjut sámi lágádusdoaimma dan bokte ahte
lágádusaide juolluduvvo dihto vuođđodoarjja mii galgá sihkkarastit
unnimusdoaimma. Lágádusaid doaibma ferte ruhtaduvvot ovttaskas
almmuheami doarjaga bokte. Dán ortnega dárbu biddjo 4 000 000 ruvdnui
2003:s. .

Ákkastallan.

Lágádusdoarjja berre leat seamma dásis go ođđadárogiela doarjja, mii
lea 4 000 000 ruvnno jahkái. Sámi lágádusdoarjja lea álo leamaš 1 500
000 ruvnno ja dál lea dárbu lasihit ekonomalaš doarjaga. Sámegiel
girjjiid dovdomearka lea ahte ráhkaduvvojit hui unnán gáhppálagat
hávális. Sámi lágádusat eai sáhte rehkenastit dinet bearehaga girjjiid
vuovdimiin. Lea áddjás bargu háhkat máhtu sámegiela geavaheamis ja
máŧas doallamis. Lea maiddái dárbbašlaš ovddidit sámegiela
geavaheami edb dáfus. .

Erenoamážit fágagirjjálašvuođa dáfus lea dárbu eambbo sámegielat
girječálliide, danne go sámegillii eai gávdno seamma olu
vuođđogirjjit go dárogillii. Lea dárbu sierra ráđđeaddái
(konsuleantavirgi - kr 500 000), mii sáhttá erenoamážit bagadallat
sin geat eai leat oahppan čállit sámegillii, muhto geat máhttet
hupmat ja lohkat sámegiela. Sis lea dan mađe olu máhttu ja diehtu
ahte lea dárbbašlaš juogaládje čállit, čohkket ja arkiveret
muitalusaid. Jurdda lea ahte konsuleanta finada čeahpes muitaleddjiid
guossis, doallá oanehis kurssaid, semináraid, čoahkkimiid ja
konferánssaid jna. .

Lea maiddái dárbu nannet sámi girjjiid oastinortnegiid, ja lasáhus
berre loktejuvvot 500 000 ruvdnui. .

5.16	Preassadoarjja sámi aviissaide.
Doaimmat.

Kulturdepartementta bušeahta juolludeapmi kap. 335 poasta 75 bokte
"Doarjja sámi aviissaide" lea 2002:s kr 11 000 000. 2003:s evttohuvvo
doarjja lasihuvvot 5 000 000 ruvnnuin, oktiibuot 16 000 000 ruvdnui. .

Ákkastallan.

Lea dárbu ražistit albmaládje jus galgá olahit bajimus ulbmila
Sámedikki sámi mediapolitihka mearrádusas (ášši 22/2001). Ulbmil lea
ásahit ekonomalaš vuođu sámi riikkaviidosaš aviissaid beaivválaš
almmuhemiide 2006 rádjái. .  Lea áddjás bargu hukset doarvái buori
gelbbolašvuođa aviisafitnodagain jus galgá viiddidit doaimma
riikkaviidosaš aviisan. Dalle lea dárbu olu investeret bargiide,
visttiide, teknihkkii ja vel ásahit ođđa
guovllukantuvrraid. Dárbbašlaš rámmaeavttuid haga, nu go
preassadoarjaga haga, ii sáhte ovddidit ollislaš ja máŋggabealát
beaivválaš preassafálaldaga sámi álbmogii. .  Sámi áviissat leat
deaŧalaš ásahusat sámi giela, kultuvrra, servodateallima ja
identitehta nannemis. Gáibiduvvo ahte áviissat galget oažžut čielga
vejolašvuođaid gokčat buot sámi ássanguovlluid, eai ge dušše sámi
guovddášguovlluid siskkit Finnmárkkus. .

Aktiivvalaš sámi beaivepreassa lea dárbbašlaš sihkkarastit
diehtogaskkusteami ja cealkinfriddjavuođa vuođđoeaktun ealli sámi
demokratiijas. Sámi áviissat leat deaŧaleamos arenát sámi servodaga
almmolaš debáhtas ja fertejit ovddiduvvot ja viiddiduvvot
riikkaviidosaš beaivválaš aviisan nu go Sámediggi lea háliidan.  .
Sámediggi evttoha dainna eavttuin ahte árvaluvvon lasáhus juolluduvvo,
ahte ortnet sirdojuvvo Sámedikki hálddašeapmái 2003 rájes. .

Birasgáhttendepartementa .

Birasgáhttendepartementa lea 2002:s evttohan juolludit ruđa
Sámediggái kap. 1429 poasta 72.7 bokte, kr 1 000 000.  Sámediggi
evttoha lasihit doarjaga 4 800 000 ruvdnui.  3 800 000 ruvdnosaš
lasáhusas lea čuovvovaš vuoruheapmi : .  Tabealla 6.1.



(1000 kr).
Vuoruheapmi .
Namahus.
2002.
2003.
+/-.
1.
Doaibmagolut.
0.
1 800.
1 800.
2.
Doarjja sámi kulturmuitogáhttemii.
1 000.
3 000.
2 000.
Kap.poasta .
1429.72.7.
1 000.
4 800.
3 800.

1. Doaibmagolut.
Ulbmilat ja doaimmat.

Sámediggi galgá ovddidit birasgáhttejeaddji luonddu- ja
resursageavaheami mii ovddida ja seailluha sámi kultuvrra ja
servodateallima. Dan galgá olahit dainnalágiin ahte Sámediggi joatká
báikkálaš sámi birasbarggu LA21 oktavuođas, seammás go
birasperspektiiva váldo buorebut vuhtii Sámedikki oppalaš barggus
iešguđetge surggiin. Guovllu kulturmuitogáhttenbargu galgá
nannejuvvot dainnalágiin ahte Sámediggi oažžu vejolašvuođa
njuolgut eaktudit movt sámi resursa- ja servodatberoštumiid galgá
áimmahuššat stuorit areálasisabahkkemiid oktavuođas. Sámediggi
dárbbaša nannet biras- ja areálaáššiid barggu golmmain ođđa
virggiin ja dasa dárbbaša kr 1 800 000.

Ákkastallan.

Dál leat Sámedikkis 10 áššemeannudanvirggi sámi
kulturmuitoberoštumiid árvvoštallamii buot lágán areálaáššiid
dáfus Hedmárkkus Finnmárkui. Virggit leat juhkkojuvvon njealji
guovllukantuvrii.

1999:s álggahii Sámediggi guovllukantuvrra Davit Nordlándii,
Divttasvutnii, dušše ovttain áššemeannnudanvirggiin. Kantuvrras
lea dahkamuš hui ollu gielddaiguin, ja lea dál juo hui lossa dilis
jus šaddá buozanvuohta dahje turnover. Lea čielga dárbu nannet
áššemeannudankapasitehta, gč. NIBRa 1998 árvvoštallanraportta sámi
kulturmuitogáhttema organiserema birra. Go buohtastahttá
guovllukantuvrraid fylkkagieldda kulturgáhttenossodagaiguin, de
berrejit guovllukantuvrrain leat unnimustá guokte áššemeannudeaddji
virggi. Kantuvra han fátmmasta áidna julevsámi guovllu, mii lea rašes
dilis, muhto mas lea positiivvalaš ovdáneapmi. Kapasitehta lasiheapmi
buoridivččii erenoamážit vejolašvuođa aktiivalaččat bargat
suodjalus-, dikšun- ja diehtojuohkinbargguiguin, maid dál lea hui
váttis doaimmahit. Vai julevsámi guovlluin beasašii aktiivalaččat
bargat ja áimmahuššat sámi servodatberoštumiid stuorit
areálaáššiin ja váikkuhusčielggademiin, ferte hálddahusa nannet
ođđa áššemeannudeaddji virggiin. Bargiid lasiheapmi heive
Birasgáhttendepartementta ja Riikkaantikvára ulbmilii nannet
kulturgáhttenbarggu resurssaid.

Lea dárbu nannet áššemeannudankapasitehta Sámedikki
kulturmuitohálddahusas Finnmárkkus. Lea erenoamáš dárbbašlaš
lasihit diehtojuohkima ja ráđđeaddima stuorimus sámi fylkkas ja gos
eanas automáhtalaččat ráfáidahtton kulturmuittut leat sámi
kulturmuittut.

Sámediggi lea guhká juo háliidan, ja oaidnán dárbbu, nannet
birasfágalaš gelbbolašvuođa iežas hálddahusas ja politihka
hábmemis. Sámediggi háliida joatkit Agenda 21 barggu ja nannet iežas
rolla »guovddáš bargin» nu go lea čilgejuvvon Agenda
21:s. Resursadárbbu duogážin leat nappo hástalusat ráđđehussii
Rio-konferánssas, nu go lea čilgejuvvon Agenda 21:s, 26. kapihttalis
ja ráđđehusa iežas áššemáinnašeamis St.dieđáhusas nr. 41
(1996-97). Norgga sámepolitihka birra, gč. 16. kapihttala.

Sámedikki birasfágalaš gelbbolašvuohta dárbbašuvvo našuvnnalaš
oktavuođas vai Sámediggi šaddá vurdojuvvon aktiivalaš bealálažžan
ráđđehusa birasgáhttenpolitihkalaš barggu ovddideamis ja riikka
birasdili buorideamis, nu go lea áigumuš St. dieđáhusas nr. 24
(2000-2001).

Ovddeš bušeahttaárvalusain leat ákkastan ahte lea dárbu
prošeaktavirgái ráhkadit sámediggedieđáhusa biras- ja
areálaperspektiivvaid dáfus, joatkkan Konvenšuvdnii biologalaš
girjáivuođa ja Agenda 21 bargui. Leat maid ákkastan
areálahálddašanvirggi dárbbu, sámi servodatberoštumiid
áimmahuššama dárbbu stuorit areálasisabahkkemiin, erenoamážit
váikkuhusčielggademiid dáfus. Sámediggi háliida muđui hábmet biras-
ja areálahálddašanpolitihka. Dasa maid dárbbašuvvojit resurssat ja
gelbbolašvuohta.

Sámedikki birasfágalaš hástalusaid systemáhtalaš barggu nannen
gievrudahtašii Sámedikki buorebut bargat buohtalaga guovddáš ja
báikkálaš eiseválddiiguin nana, bistevaš ovdáneamis. Álgovuorus
gokčá okta virgi birasfágalaš gelbbolašvuođadárbbu.

2. Kulturmuitogáhttenbarggu doarjja.
Ulbmilat ja doaimmat.

Sámediggi galgá suodjalit sámi kulturmuittuid ja kulturbirrasa dakkár
málliin mii nanne ja ovddida sámi kultuvrra. Sámediggi galgá doarjut
sámi doaibmabijuid ruhtadit duođaštusbargguid, heiveheami, dikšuma,
ođasteami ja sámi kulturmuittuid ja kulturbirrasa guoskevaš
doaimmaid.

Sámediggi dárbbaša kr 3 000 000 nannet sámi kulturmuitobarggu 2003:s.

Ákkastallan.

Doarjjaortnet dárbbaša buoridit ekonomiija danne go ohccit leat
lassánan hui ollu maŋŋel go ortnet almmuhuvvui 2001:s. 2001:s ledje
60 ohcci doarjagii mii oppalaččat lei kr 4 720 000. Lasiheapmi galgá
sihkkarastit ahte priváhta doaibmabijuid maid galgá sáhttit
vuoruhit. Lea deaŧalaš fuobmát ahte Sámedikki prošeakta, sámi
visttiid suodjalan- ja hálddašanplána, gárvána 2003:s. Dál juo
oaidnit ahte leat ollu automáhtalaš ráfáidahtton sámi visttit mat eai
goassege leat suodjaluvvon ja gozihuvvon. Ii dáidde leat
badjelmearálaš go navdit leat 1200 automáhtalaččat ráfáidahtton
sámi vistti. Dat lasiha Norgga automáhtalaš ráfáidahtton visttiid
logu gáfadit. Sámediggi vuordá seamma vejolašvuođa divodit ja
várjalit sámi automáhtalaš ráfáidahtton visttiid go eará
automáhtalaš ráfáidahtton visttiid Norggas. Govttolaš álgu 2003:s
lea kr 2 000 000. Guovddáš čuokkisin galgá maid leat ahte Sámediggi
galgá leat nu friddja go vejolaš hálddašit sámi
kulturmuitogáhttenruđaid sorjjasmeahttumit
Birasgáhttendepartemeantta/Riikkaantikvára ortnegiidda.


Eanandoallodepartementa .

Eanandoallodepartementa lea 2002:s sirdán kr 2 000 000
boazodoallošiehtadusas kap 1147 poasttas 50 ja kr 2 000 000
eanandoallošiehtadusas kap 1150 poasttas 11.  Dát šiehtadusruđat
eai leat mearriduvvon.  Šiehtadusbeliid gaskkas leat jahkásaš
šiehtadallamat. Sámediggi háliida fásta jahkásaš juolludemiid ja
eaktuda ahte oktiibuot kr 4 000 0000 sirdojuvvo Sámediggái 2003 rájes.
.  Tabealla 7.1.



(1000 kr).
Kap.poasta.
Eanandoallu.
2002.
2003.
+/-.
1147.50.
Ovddidit boazodoalu.
2 000.
2 000.
0.
1150.11.
Ovddidit eanandoalu.
2 000.
2 000.
0.

SUBMI.
4 000.
4 000.
0.

Ulbmilat ja doaimmat.

Sámediggi galgá ovddidit nana ja ealli sámi servodaga máŋggabealát
ealáhus-, kultuvra- ja servodateallimiin. Ealáhusšiehtadusaid
gaskaomiid ulbmilin lea láhčit lotnolasealáhusaid dili. Lea
deaŧalaš buohtalastit gaskaomiid geavaheami eanandoallo-,
boazodoallo- ja guolástuspolitihkas, sihkkarastit buori
lotnolasealáhusvejolašvuođa. Árbevirolaš lotnolasealáhusdoaimmas
lea leamaš heivehanmunni. Hástalussan lea ge joatkit dan muni maiddái
eará virggiide mat doaimmahuvvojit lassin
vuođđoealáhusaide. Sihkkarastin dihte dakkár boahttevaš
lotnolasdoaimmaid, dárbbašuvvo vuoruhit ovddidandoaibmabijuid nu go
gelbbolašvuođa lasiheami, fierpmádagaid vuođđudemiid,
innovašuvnnaid ja álggahandoarjagiid.

Dál viidásetbuvttadit vuođđoealáhusat unnán iežaset gálvvuid. Jus
ieža viidásetbuvttadišgoađáše gálvvuideaset, de livčče
ealáhusdoaimmaheddjiin buoret iešbirgenvejolašvuođat, seammás go
ealáhusat šattaše eambbo gánnáhahttin ja attáše eambbo
bargosajiid. Áiggi vuollái unnidivččii dat veahá daid
buvttadandeattu mat dál leat boazodoalus ja eanandoalus. Boazodoalus
livččii dat oassin nana, bistevaš sámi ealáhusa ovddideamis.

Ákkastallan.

Eanandoallu lea deaŧalaš oassi sámi kultuvrra ávnnaslaš
vuođus. Dat lea hui guovddážis sámi kulturárbevieruid seailluheamis
seammás go addá deaŧalaš bargosajiid sámi guovlluin.

Stáhta boazodoallopolitihkka lea oassin stáhta sámi- ja
álgoálbmotpolitihkas. Boazodoallu lea okta dain deaŧaleamos sámi
ealáhusain. Boazodoallu lea, nu go sámi servodat muđui, nuppástuvvan
ollu maŋemus moattilogi jagis. Ealáhus lea ferten heivehit iežas
ođđa rámmagáibádusaide mat leat čuvvon dábálaš
servodatnuppástumiid. Boazodoalu ealáhuslaš ja kultuvrralaš
mearkkašupmi sámi álbmogii dahká ealáhusa erenoamáš mávssolažžan
sámepolitihkalaš oktavuođas. Danne ii sáhte boazodoallopolitihka
árvvoštallat sierra ealáhuslaš perspektiivvas. Láhkaaddi ja eará
eiseválddit galget álo vuhtii váldit ahte boazodoallu dasa lassin lea
erenoamáš sámi eallinvuohki ja guovddáš kultuvraguoddi.


Sosial- ja dearvvašvuođadepartementa.

Sosial- ja dearvvašvuođadepartementa 2002:s evttohan juolludit ruđa
Sámediggái kap. 701 poasta 21.05 bokte, kr 5 800 000.  Sámediggi
evttoha lasihit doarjaga 2003:s 7 000 000 ruvdnui. .  Tabealla 8.1.



( 1 000 kr).

Dearvvašvuođa- ja sosialáššit.
2002.
2003.
+/-.
Kap.poasta .
701.21.05.
5 800.
7 000.
1 200.

8.1	Dearvvašvuođa- ja sosialáššit.
Ulbmilat ja doaimmat.
Sámedikki ulbmil dearvvašvuođa- ja sosialvuoruhemiin lea ovdánahttit dásseárvosaš dearvvašvuođa- ja sosialfálaldaga sámi álbmogii. .

Sámediggi áigu vuoruhit sámi dearvvašvuođa- ja sosialpolitihkalaš
barggu. Guovddáš eiseválddiiguin ovttas áigu Sámediggi bargat dan
ovdii ahte 2002 prošeaktaruđat árvvoštallojuvvojit buoremus lági
mielde. Sámediggi vuordá ahte ortnet joatká maŋŋel
árvvoštallama. Ortnega hápmi gal dattetge lea árvvoštallanbohtosiid
duohken. Prošeakteruđaid juolludeapmi iešguđetlágán vuoruhuvvon
doaimmaide galgá ain leat guovddáš bargodoaibman. .

Earret prošeaktaruhtajuolludeami ja dan čuovvoleami, ja muđui
dearvvašvuođa- ja sosialáššiid barggu, háliida Sámediggi nannet
dearvvašvuođa- ja sosialdoaimmaid čuovvovaš vugiin:.  .  Ovddidit
Sámedikki dearvvašvuođa- ja sosialpolitihka.

Ovdánahttit rolla sámepolitihkalaš eaktudeaddjin mii guoská
dearvvašvuođa- ja sosialáššiide stáhtalaš eiseválddiid ektui. .
Ásahit, ovddidit ja jođihit diehtojuohkinbálvalusa, mas šaddá
deaŧalaš bargun čohkket diehtojuohkinávdnasiid ja
fágagirjjálašvuođa sámegillii ja sámi dearvvašvuođa- ja
sosialdiliid birra. .  Nannet diehtojuohkin- ja bagadallandoaimma sámi
dearvvašvuođa- ja sosialáššiid dáfus, sámi geavaheddjiid dárbbuid
dáfus, geavaheddjiid vuoigatvuođaid dáfus dearvvašvuođa- ja
sosialbálvalusas ja gaskkustit oktavuođa sámi álbmogiin. .

Ovddidit sámi dearvvašvuođa- ja sosialáššiid ovttasbarggu eará
davviriikkalaš riikkaiguin. .  Nannet álgoálbmogiid
dearvvašvuođadili barggu, earret eará Máilmmi
dearvvašvuođaorganisašuvnna (WHO) ektui.

Evttohit ahte Sosial- ja dearvvašvuođadepartementa lasiha
juolludemiid 7 000 000 ruvdnui vai sáhttit čuovvolit sámi
dearvvašvuođa- ja sosialáššiid barggu.  Dása gullá maiddái nannet
Sámedikki hálddahusa 2 fásta virggiin. .


9	Olgoriikkadepartementa.

Sámediggi evttoha 2003:s ásahit ođđa poasta 50 doaibmagoluide, oktiibuot kr 600 000 mii lea sirdojuvvon Olgoriikkadepartementtas.  .
Tabealla 9.1.



( 1 000 kr).

Doaibmagolut.
2002.
2003.
+/-.
Kap.poasta.
 Poasta 50 (ođas).
0.
600.
600.

9.1	Doaibmagolut.

Álgoálbmotvuoigatvuođat ja riikkaidgaskasaš bargu .
Ulbmilat ja doaimmat.

Sámediggi áigu aktiivvalaččat searvat riikkaidgaskasaš
álgoálbmotbargui mii galgá nannet álgoálbmogiid dili oppalaččat
máilmmis ja erenoamážit sápmelaččaid dili
álgoálbmogin. Riikkaidgaskasaš bargu galgá dáhpáhuvvat proseassaid ja
prográmmaid bokte mat gusket álgoálbmogiidda riikkaidgaskasaš dásis
ja rádjeguovlluid dásis, dát guoská maiddái davviriikkalaš dássái. .
Sámediggi áigu deattuhit dan ovdáneami mii dáhpáhuvvá
riikkaidgaskasaččat álgoálbmotvuoigatvuođaid
dáfus. Álgoálbmotvuoigatvuođat ja álgoálbmogiid iešmearridanriekti
galget leat guovddážis Sámedikki siskkáldas barggus ja ovttasbarggus
guovddáš eiseválddiiguin. .  Sámediggi áigu vuoruhit
riikkaidgaskasaš álgoálbmotbarggu dan bokte ahte aktiivvalaččat
searvá čoahkkimiidda, konferánssaide ja semináraide. Deaŧalaš oassi
barggus lea buoridit ovttasbarggu guovddáš eiseválddiiguin. Leat olu
riikkaidgaskasaš proseassat mat gáibidit searvama ja beroštumi
Sámedikki bealis. Danne dárbbaša Sámediggi kr 600 000 ruhtadit ođđa
virggi dán bargui.

Ákkastallan.

Sámediggi áigu ain joatkit searvat aktiivvalaččat riikkaidgaskasaš
bargui álgoálbmotáššiid barggu dáfus. Dát bargu gáibida ulbmillaš
doaimma iešguđetlágán proseassain ja prográmmain mat guoskkahit
álgoálbmogiid dili miehtá máilmmi. Dása gulla oasálastin Arktalaš
Ráđis ja Barentsovttasbarggus, ON bargguid čuovvoleapmi
álgoálbmotvuoigatvuođaid ja -áššiid dáfus -- dás namuhuvvo
álgoálbmotjulggaštusa bargu. Muđui guoská dása Permanent forum
čuovvuleapmi ja biologalalaš máŋggabealátvuođa konvenšuvnna
čuovvoleapmi, ja maiddái WHO bargu ja eará gullevaš ON orgánat
maidda Sámediggi ferte čájehit beroštumi.  .

10	Guolástusdepartementa.
Sámediggi evttoha ásahit ođđa poasta 50 2003:s, mii lea kr 3 000 000 guolástusdoaimmaide sirdojuvvon Guolástusdepartementtas.  .
Tabealla 10.1.



(  1 000 kr).

Guolástusdoaimmat .
2002.
2003.
+/-.
Kap.poasta .
Poasta 50 (ođas).
0.
3 000.
3 000.

1. Guolástusdoaimmat.
Ulbmilat ja doaimmat.

Sámediggi galgá leat mielde seailluheame ja ovddideame guolásteami
vuođđuealáhussan dan bokte ahte hukse gádde- ja
vuostáváldinrusttegiid, fatnasiid, šaddadanrusttegiid, hálddahuslaš
ortnegiid ja reguleremiid mat leat báikkálaččat heivehuvvon. .

Sámediggi doalaha ovdalis čilgejuvvon dárbbuid ja bivdá danne ahte
Guolástusdepartementa juolluda 3 000 000 ruvnno 2003 stáhtabušeahtas
doaimmaide sámi riddo- ja vuotnaguovlluin. Ruđat galget geavahuvvot
hukset infrastruktuvrra ja guolásteami ovdánahttindoaimmaide, nu go
ee. boahtá ovdan Sámedikki sámi riddo- ja vuotnaguovlluid
doaibmaplánas ja Sámi guolástuslávdegotti mearrádusevttohusas.

Ákkastallan.

Sámediggi doallá oktavuođa guolástuseiseválddiiguin dikki
politihkalaš jođihangotti ja Guolástusdepartementta čoahkkimiid
bokte. Sámediggi ii leat ovddastuvvon Norges Fiskarlagas
ealáhusšiehtadusaid dáfus dahje Norgga-ruošša guolástuslávdegottis
guolleeriid sturrodaga dáfus (TAC). Sámediggi lea dušše ovddastuvvon
ovttain fásta miellahtuin Regulerenráđis. Guolásteapmi sámi riddo- ja
vuotnaguovlluin lea hui deaŧalaš sihke kultuvrii, gillii ja
ealáhussii. Dát mielddisbuktá earret eará ahte guolásteapmi lea
guovddážis ássama dáfus sámi riddo- ja vuotnaguovlluin. Sámediggi lea
dikki álggu rájes, 1989 rájes, bargan aktiivvalaččat dan ovdii ahte
riddo- ja vuotnaguovlluid guolásteaddjit besset doalahit iežaset
guolástanvuoigatvuođaid ja ahte eai jávkka guovllus. Go Sámedikkis
eai leat njuolggo šiehtadallamat stáhtain ruhtajuolludemiid dáfus
nannet guolásteami ealáhussan sámi guovlluin, de lea diggi dan duohken
ahte guovddáš guolástaneiseválddit doahttalit sámi beroštumiid
earaládje. .

Sámediggi lea dássážii čoavdán guolásteami resursaáššiid dábálaš
bušeahttarámmaid siskkobealde, muhto jus galgá sáhttit čuovvolit dán
deaŧalaš barggu, de fertejit juolluduvvot sierra ruđat dása
boahtteáiggis. .




11.	Ealáhus- ja gávpedepartementa.

Sámediggi evttoha ásahit ođđa poasta 50 mii lea oktiibuot kr 3 000
000 doaibmagoluide sirdojuvvon Ealáhus- ja gávpedepartementtas
čuovvvoš vuoruhemiin :.  Tabealla 11.1.



(  1 000 kr).
Vuoru-heapmi .
Namahus.
2002.
2003.
+/-.
1.
Doaibmagolut.
0.
1 400.
1 400.
2.
IKT doaimmat.
0.
1 600.
1 600.
Kap.poasta .
Poasta 50 (ođas).
0.
3 000.
3 000.

2. Doaibmagolut.
Ulbmilat ja doaimmat.

Sámediggi galgá fuolahit sámi servodatberoštumiid minerálaresurssaid
hálddašeamis sámi guovlluin. Dárbu 2003:s lea kr 1 400 000.

Ákkastallan.

Sámediggi lea máŋga jagi bargan áššiiguin mat gusket
minerálaresurssaid hálddašeapmái. Áššit mat gusket
minerálaresurssaid hálddašeapmái leat guovddážis sihke dálá
vuoigatvuođaproseassas ja konkrehta ovttaskasáššiin. Dát áššit
leat lossa áššit, ja Sámedikki mielas lea deaŧalaš ahte Ealáhus-
ja gávpedepartementa veahkehit nannet Sámedikki kapasitehta. Dása
gullá ruhtajuolludeapmi ođđa virgái, ja maiddái resurssat olggobeale
veahkkái diehtofágalaš árvvoštallamiid hámis.  .

11.2	IKT doaimmat.
Ulbmilat ja doaimmat.

Sámediggi galgá veahkkin ráhkadit diehtojuohkin- ja
gulahallanteknihkalaš čovdosiid mat sáhttet buoridit
bálvalusfálaldaga buot sámiide olles Norggas. Dássážii leat dákkár
doaimmat álggahuvvon prošeavttaid ja ad-hoc proseassaid bokte, ja dál
oaidnit dárbbu buoridit bistevaš barggu kapasitehta dán
suorggis. Danne bivdit ahte Ealáhus -- ja gávpedepartementa juolluda
ruđa ovtta IKT-koordináhtor-virgái ja addá resurssaid ruhtadit
prošeavttaid ja olggobealde veahki/oastit bálvalusaid. Dárbu 2003:s
lea kr 1 600 000.  Ákkastallan.

Sámedikkis leat olu vásáhusat daiguin hástalusaiguin maiguin smávva
giellajovkkožat deaividit IKT-suorggis. Ođđa teknologiija ja
čuolmmat sámi bustávaiguin lea okta ovdamearka dain čielga
hástalusain mat mis leat. Nubbi hástalus leat dat erenoamáš
gáibádusat mat biddjojit ođđamállet servodatovdáneami dáfus dakkár
servodagas gos leat stuora geográfalaš gaskkat ja unnán olbmot. .
Sámedikki ulbmil lea veahkkin gávdnat čovdosiid mat sáhttet viiddidit
bálvalusfálaldagaid sámiide miehtá Norgga. Dát bargu gáibida olu
návccaid. Dat gáibida sihke aktiivvalaš koordinerema ja oastit
čovdosiid ja bálvalusaid. Sámediggi lea dál juo šiehtadallan
oažžut sámi bustávaid Microsofta ođđaseamos prográmmagálvvuide, ja
dása gullet maiddái boahttevaš čovdosat.  .


Evttohus 1, áirras Steinar Pedersen, Bargiidbellodaga
sámediggejoavkku, Olgešbellodaga, Guovdageainnu Johttisámiid listtu,
Sámiid válgalihttu ja Gasska-Norlándda sijdda:.

Sámediggi váldá vuolggasaji Sámediggeráđi 2003 bušeahttaárvalusas,
ja lea ovttaoaivilis ahte lea ollu dárbbut sámi servodagas, maid
earret eará sáhtášii ollašuhttit Sámedikki bušeahta
lasihemiin. Evttohusa ahte juolludus lasihuvvo 108 miljon ruvnnuin
jagi 2002 ektui, galggašii dattetge atnit eanet guhkesáiggi
mihttomearrin. Dan maid Sámediggeráđđi lea árvalan lea deaŧalaš
dárboiskkadeapmi, muhto unnit oaiváda dan birra maid Sámediggi
oaivvilda deaŧalepmosin mii galggašii čađahuvvot 2003:s.

Sámedikki mielas lea danne eanet realistalaš ja eanet čađahahtti go
dat evttohuvvon lasáhus, 108 miljon ruvnnu, dahje 57,3%, lea dat ahte
ovttasbargguin guovddáš eiseváldiiguin geahččalit ollašuhttit
dárbbuid viđajagiáigodagas, jahkásaš bušeahttalasáhusaiguin juksat
dán dási. Dátge livččii viehka nana bušeahttalasiheapmi go dan
buohtastahttá ollu eará doaimmaiguin, muhto Sámediggi oaivvilda ahte
dárbbut sámi servodagas, maŋŋá ollu sohkabuolvvaid dáruiduhttima, ja
sámi giela ja kultuvrra gieldima, leat nu stuorrát ja viidát, ahte ain
muhtun áiggi ovddosguvlui ferte čađahit sierra áŋgiruššamiid
maiguin nannet sámi giela ja kultuvrra.

Dáid dárbbuid gal juolludeaddji eiseválddit leat álgán bures
dovdat. Dát -- ovttas mihttomeriin ahte ráhkadit Sámedikkis dakkár
orgána, mas galgá leat áibbas guovddáš sadji barggus mii guoská sámi
giela ja kultuvrra sihkkarastimii Norggas -- dahká dan ahte jahkásaš
lassáneapmi Sámedikki bušeahtas galggašii leat dien sturrodagas go
namuhuvvon ovdelis.

Sámediggi áigu maiddái deattuhit ahte bidjat mearrideaddji deattu dasa
ahte lassiruđat mat juogaduvvojit Sámediggái 2003 bušeahtas ja
boahtteváš bušeahtain, galget eanaš mannat bálvalusaid
buvttadeapmái, mat ovddidit doaimmaid sámi servodagas, ja unnimusat
mannat hálddahus stuorideapmái.

Sámediggi áigu maiddái buktit muhtun mearkkašumiid dasa maid
Sámediggeráđđi dadjá iežas ovddidusas ahte fertešii gávnnahit
šiehtadallanmálle bušeahttaáššiide. Dát lea ovddiduvvon máŋgii
ovdalge, ja Ráđđehus lea Stuorradiggedieđáhusas nr 7, (2000-2001),
bivdán Sámedikki konkretiseret maid diggi oaivvilda
šiehtadallanmálliin. Dán ferte konkretiseret. .

Nu guhká go dát ii leat dahkkojuvvvon, de lea váttis jurddašit
árbevirolaš šiehtallandili 2003 bušeahta oktavuođas. Dan maid
dattetge galggašii sáhttit čađahit, lea ahte ásahuvvo
ovttasbargoforum bušeahtta áššiid várás, Sámedikki ja Ráđđehusa
gaskka, man oktavuođas guovddáš departemeanttat nugo earret eará
Ruhta- ja Gielda- ja guovludepartemeanta leat mielde. Dán lágan foruma
bokte sáhtášii oažžut mávssolaš vásihusaid, jos galgá joatkit
jurdagiin šiehtadallamiid hárrái.

Dainna vugiin šattašii Sámedikkis bušeahta loahpalaš juogadeamis
ain stuorát ovddasvástádus go mii dál lea. Dat politihkkasuorggit maid
galggašii vuoruhit bajimužžii leat giella, diehtojuohkin -- maiddái
ruđat bargui jienastusloguin -- ja ealáhusaide.

Sámedikki konklušuvdna, mii guoská 2003 bušehttii lea danne:.
Sámediggi árvala ahte bušeahtta lasihuvvo 20 miljon ruvnnuin
jahkásaččat viđa jagis. Das eai leat mielde ođđa doaimmat, maid
Sámediggi váldá badjelasas (geatnegahtton dahje sávvojuvvon
doaimmat). Lasáhusa vuoruheapmi nugo čujuhuvvon bajábealde; giella,
kultuvra, diehtojuohkin ja ealáhusat.

Investerengolut sámi kulturviesuide eai leat mielde, ja Sámediggi áigu
deattastit ahte vuosttas juolludus Ája mearrasámi guovddážii ferte
boahtit 2003:s. Sámediggi galggašii ságastallat guovddáš
eiseváldiiguin movt dan ollašuhttit dan kulturviessoplána ektui mii
lea ráhkaduvvon. Molsaeaktun lea maiddái dat ahte ráhkaduvvošii
sierra huksenplána sámi kulturviesuid várás, nugo Sámediggi ovdal lea
árvalan.

Mii guoská sámi pressii erenoamážit, de lea issoras deaŧalaš
oainnusin dahkat sámi preassa. Danne ferte doarjaga sámi pressii
bisuhit sierra poastan stáhtabušeahtas, iige dan galgga seaguhit
oktii juolludusaiguin mat mannet dábálaš kulturulbmiliidda. .

Dán ferte dulkot nu ahte Sámediggi ieš ii sáhte juohkit ruđaid, daid
rámmaid vuođul maid stáhta juolluda Sámediggái. Muhto go lea sierra
poasta, de dagaha dat dan ahte Ráđđehus ja Stuorradiggi
muittuhuvvoba ahte gávdno sámi preassa ja ferteba dahkat oainnu dan
ovddideapmái. Dainna ulbmilin ahte galggašeimmet oažžut áviissaid
beaivválaččat. Mihttomearrin lea ahte preassadoarjja sámi áviisaide
ferte bajiduvvot 20 miljon ruvdnui jahkásaččat.

Evttohus 2, áirras Geir Tommy Pedersen, NSR ovttasbargojoavku ja
Guovddašbellodaga sámediggejoavku:.  Sihku preassadoarjaga sámi
aviisaide tabealla 5.1:as, ja ráhkat ođđa tabealla.  Ođđa Tabealla
5.2 .  Vuoruhus.  Namahus.  2002.  2003.  +/-.  1.  Preassadoarjja
sámi aviissaide.  11 000.  16 000.  5 000.

Kap 335.75 Doarjja sámi aviissaide.
11 000.
16 000	.
5 000.

Sámi valástallan, lásáhus tabellii 5.5.
Sámi álbmotlaš čuoiganrusttega čielggadeapmi	kr 1 500 000.

Ođđa čuokkis.
Čuoigamis leat guhkes árbevierut sámi servodagas. Sámediggi áigu bargat dan ovdii ahte čielggaduvvojit buot bealit álbmotlaš sámi čuoiganrusttega ásaheami oktavuođas.

Sihkkun.
Maŋemus cealkaga čuoggás 5.16 Preassadoarjja sámi aviissaide sihkko.

Evttohus 3, áirras Isak Mathis O. Hætta, Friddja joavku, Dáloniid listu:.
Sámi kultuviesut.
Várrejuvvo 1 500 000 ruvnnu sámi kulturviesuid doibmii bihtánsámi guovllus.
Várrejuvvo 1 500 000 ruvnnu sámi kulturviesu doibmii Mázes.

Eanadoallu.
Várrejuvvo 300 000 ruvnnu ovdaprošekteremii njuovahahkii Davvi-Sálttus (gielddat Divttasvuotna, Stáigu ja Hábmir.
Jienasteapmi.
39 áirasis ledje 39 mielde jienasteamis.

Jienasteapmi čađahuvvui čuovvovaš vugiin.
Evttohus 1 mearriduvvui ovttajienalaččat mearkkašupmin áššái.
Evttohus 2 mearriduvvui ovttajienalaččat.
Evttohus 3 mearriduvvui ovttajienalaččat sáddejuvvot ráđđái.
Sámediggeráđi árvalus, earret mearriduvvon rievdadusaid, mearriduvvui ovttajienalaččat..
Beavdegirjelasáhus.
Dán áššis ii ovddiduvvon beavdegirjelasáhus.
Sáhkavuorro- ja replihkkalistu.

Sáhkavuorru.
Replihkka.
1.
Johan M. Sara, áššejođiheaddji.
2.
Geir Tommy Pedersen.

3.
Steinar Pedersen.
Geir Tommy Pedersen.


Olaf Eliassen.


Johan Mikkel Sara.


Sven-Roald Nystø.


Steinar Pedersen.
4.
Sten Jønsson.

5.
Isak Mathis O. Hætta.
Geir Tommy Pedersen.


Isak Mathis O. Hætta.
6.
Per Solli.

7.
Ann-Mari Thomassen.
Steinar Pedersen.


Sten Erling Jønsson.


Willy Ørnebakk.


Ann-Mari Thomassen.
8.
Geir Tommy Pedersen.

9.
Olaf Eliassen.

10.
Olav Dikkanen.

11.
Ragnhild L. Nystad.

12.
Sven-Roald Nystø.


Steinar Pedersen (evttohusa birra).
13.
Åge Nordkild.

14.
Svein Peter Pedersen.


Steinar Pedersen (evttohusa birra).
15.
Geir Tommy Pedersen.

16.
Gunvald Nilsen.

17.
Ragnhild L. Nystad.

18.
Johan Mikkel Sara, áššejođiheaddji.

Steinar Pedersen (evttohusa birra).

Isak Mathis O. Hætta (evttohusa birra).

Isak Mathis O. Hætta (evttohusa birra).

Johan Mikkel Sara (evttohusa birra).

Geir Tommy Pedersen (evttohusa birra).
Sámedikki mearrádus maŋŋá jienasteami lea ná:.
1	Bušeahttabarggu rámmat.
Sámediggi čujuha Ráđđehusa 2002 stáhtabušeahta árvalussii. Sámediggi evttoha čuovvovaš rievdadusaid 2003:s: .
Tabealla 1.1.




(1000 kr).
Kap.poasta.
Namahus.
2001.
2002.
2003.
+/-.
540.50.
Sámediggi, GGD .
106 900.
120 100.
135 300.
15 200.
206.50.
Sámediggi , GOD .
25 954.
25 687.
32 633.
6 946.
Eará kapihttalat.
GOD bušeahtta. Gč tab.3.1.
-.
-.
17 367 .
17 367.
856.50.
Sámediggi , MBD .
8 110.
8 113.
12 800.
4 687.
320.53.
Sámediggi, KD .
3 626.
29 100.
67 532.
38 432.
335.75.
Sámediggi, KD.
-.
11 000.
16 000.
5 000.
1429.72.7.
Sámediggi, BD .
1 000.
1 000.
4 800.
3 800.
1147.50/1150.11.
Sámediggi, ED**.
4 000.
4 000.
4 000.
0.
701.21.05.
Sámediggi, SDD*.
-.
5 800.
7 000.
1 200 .
Poasta 50.
Sámediggi, U D (ođas)  .
-.
-.
600.
600.
Poasta 50.
Sámediggi, FD (ođas).
-.
-.
3 000.
3 000.
Poasta 50.
Sámediggi, NHD (ođas).
-.
-.
3 000.
3 000.

SUBMI.
145 590.
189 800.
300 032.
110 232.

* Sosiala- ja dearvvašvuođadepartementta juolludus mearriduvvo
*loahpalaččat ođđajagimánus 2002.  .  * Ii gula oppalaš submái
*danne go juolluduvvojit ealáhussoahpamušaid bokte eai ge fásta
*juolludeapmin stáhtabušeahta bokte. .

Dasa lassin leat Sámedikkis veaháš ruđat mat jagis jahkái
sirdojuvvojit doibmii eará ruhtagálduin. Jahkásaš sturrodat
rievddada, ja daid galgá erenoamážit raporteret. Dát guoská
ovdamearkka dihte boazodoallošiehtadallamiid ja
eanandoallošiehtadallamiid šiehtadallanbeliid doarjagii. Seamma
guoská ruđaide mat juolluduvvojit prošeavttaide ja eará
doaimmaide. Dáin ruđain lea dat oktasašvuohta ahte eai sirdojuvvo
fásta Sámedikki bušehttii. Sámediggi lea čállán dihto ulbmiliid
sámediggeplánii, mii lea Sámedikki guhkitáiggeplána. Sámediggeplána
lea bušeahttahábmema váldodokumenta. Dasa lassin bidjá Sámediggi
mearriduvvon politihka eará oasseplánain, dieđáhusain ja mearrádusain
vuođđun bušeahttaulbmiliid, -strategiija ja -doaimmaid hábmemis. .

Sámedikki bajimus ulbmil lea:.
»Kultuvrralaš bissovašvuohta man vuođđun lea sámiid stahtus ja vuoigatvuođat álbmogin ja álgoálbmogin».
Biras-, dásseárvo- ja diehtojuohkinperspektiivvat leat áibbas guovddážis buot surggiin Sámedikki politihka hábmemis ja doaimmaheamis. .
Sámediggi evttoha čuovvovaš rámmajuogadeami váldopoastain 2003:s.
Tabealla 1.2.
 .
 .
 .
 .
(1000 kr).
Poasta .

Namahus.

2001.
2002.
2003.
+/-.
01.
Doaibmagolut pol. jođiheapmi.
8548.
11 060.
11 060.
-.
01.
Doaibmagolut háldd.
45 845.
48 268.
60 456.
12 188.
21.
Erenoamáš doaibmagolut.
1 800.
3 412.
5 412.
2 000.
51.
Ealáhusovdánahttin.
22 210.
21 630.
24 630.
3 000.
52.
Kultuvra.
17 235.
29 469.
55 843.
27 374.
53.
Sámegiella.
19 856.
29 500.
38 250.
8 750.
54.
Birasgáhtten- ja kultursuodjal.
1 970.
10 365.
22 294.
11 929.
55.
Eará doarjagat (pol. bargu).
5 762.
4 900.
4 900.
-.
56.
Oahpahus.
21 064.
20 714.
45 687.
24 973.
57.
Riikkaidgaskasaš ovttasbargu.
1 300.
1 100.
1 100.
-.
59.
Dearvvašvuođa- ja sosialadoaim.
-.
5 200.
6 400.
1 200.
60.
Girjerádjobusset.
-.
4 182.
5 500.
1 318.
61.
Dásseárvodoaimmat.
-.
-.
1 500.
1 500.

SUBMI.
145 590.
189 800.
284 032.
94 232.

Sámi aviissat.
-.
11 000.
16 000.
5 000.
 .
OLLES SUBMI.
145 590.
189 800.
298 532.
108 732.

* Preassadoarjja sámi aviissaide kap. 335.75, Kulturdepartemeanta.

Sámediggi lea gáibidan šiehtadallanmodealla ráđđehusain sámi
áššiid barggu dáfus. Bušeahttabargu ja ođđa dárbbut galget leat
okta elementa maid álkit sáhttá bidjat oassin
šiehtadallandoaimmaide. Dáinnalágiin sáhttá duohta šiehtadallamiid
bokte čielggadit ruđalaš dárbbuid, ovddasvástádusjuogu ja soahpat
bušeahttarámmaid jagis jahkái. Dákkár vuogádat buoridivččii dialoga
ja ovttasbarggu daid hástalusaid dáfus mat sámepolitihkas leat. .

Dan jagáš bušeahttagieđahallamis leat čielggadan ahte lea dárbu
lasihit bušeahta 10 departemeantta dáfus. Dát čuovvu ráđđehusa
ođđa doaimma man vuođđun lea ahte guđege fágadepartemeanttas
maiddái lea sierra ovddasvástádus Sámedikki bušeahta ektui. Dainna
vuođuin ahte Sámediggi lea nettobušetterejuvvon doaibma, eaktuduvvo
ahte departemeanttat buoridit juolludemiid Sámediggái poasta 50
"juolludemiid" bokte. Muđui eaktuduvvo ahte Gieldda- ja
guovlludepartementa, mii lea sámi áššiid ovttastahttindepartementa,
koordinere bušeahttabarggu.

Sámediggi oaidná ahte Sámediggi boahtá váttis dillái go daid
iešguđetge departemeanttaid bušeahttajuolludeamit eai leat
heivehuvvon hattiid ektui. 2002:s lea oktiibuot lagabui kr 1 000 000
vuolláigokčan 2001 juolludemiid ektui. Dát mielddisbuktá ahte
doaimmat mat gusket sámi ulbmiliidda, gáržžiduvvojit ja Sámedikkis
lea váttis ipmiridit manne ráđđehus ii čuovvol dili
buorebut. Sámediggi bivdá ahte departemeanttat boahtteáiggis álo
čielggadit haddegoargŋunbuhtademiid bušeahtain. Sámi servodat ii
sáhte dohkkehit ahte juolludeamit sámi ulbmiliidda gáržžiduvvojit
dán dásis servodatovdáneamis. Sámediggi lea evttohusas dás vuolábealde
bidjan vuođđun ahte dat iešguđetge departemeanttat ieža juolludit
ruđaid sámi ulbmiliidda. .

Dálá doaimmat evttohuvvojit jotkojuvvot nu go 2001-bušeahta
juogadeamis boahtá ovdan. 2002 bušeahta oktavuođas leat boahtán
jearaldagat ođđa dárbbuid birra dain iešguđetge
fágadepartemeanttain, oktan vuoruhuvvon doaimmaiguin guđege
departemeantta dáfus. .


2	Gieldda- ja guovlludepartementa.

Gieldda- ja guovlludepartementa lea 2002:s evttohan juolludit kr 120
100 000 kap 540 poasta 50 bokte.  Sámediggi evttoha lasáhusa 135 300
000 ruvdnui 2003:s. 15 200 000 ruvdnosaš lasáhusas lea čuovvovaš
vuoruheapmi :.  Tabealla 2.1.



(1000 kr).
Vuoruheapmi .
Namahus.
2002.
2003.
+/-.
1.
Vuoigatvuohta sámegiel oahpahussii.
0.
3 000.
3 000.
2.
Doaibmagolut.
0.
5 150 .
5 150.
3.
Čielggadeamit.
0.
1 000.
1 000.
4.
Oahpahusstipeanda.
1 000.
1 300.
300.
5.
Sámi giellaguovddážat.
2 000.
4 000.
2 000.
6.
Giellabargu olggobealde háldd.guovllu.
2 450.
4 000.
1 550.
7.
Sámi giellakampánja ja ođđamállet teknologiija.
0.
2 200.
2 200.

Kap. 540.50 Sámediggi*.
120 100.
135 300.
15 200.

*Eará doaimmat eai leat čállojuvvon, ja danne ii atte tabealla
 čielga gova 2002 ruđaid geavaheamis mat maiddái jotkojuvvojit
 2003:s. Dáid dieđuid gávdná Sámedikki 2002 bušeahtas. .

2.1	Vuoigatvuohta sámegiel oahpahussii.
Ulbmilat ja doaimmat.

Sámediggi ferte bargat sihkkarastit ovttaskas olbmuid vuoigatvuođa
sámelága giellanjuolggadusaid ektui.  Láhka lea veahkkeneavvu
sihkkarastit sámegiela, muhto lassin dasa fertejit maiddái
juolluduvvot ekonomalaš resurssat, dán oktavuođas stipeandaortnegat
sámegiel oahpahussii. .  Sámediggi evttoha ahte juolluduvvo
ekonomalaš doarjja oahpahusstipendii rávisolbmuide geat háliidit
oahpahusa sámegielas. Doarjjarámma evttohuvvo álggos 3 000 000
ruvdnui. .

Ákkastallan.

Sámelága giellanjuolggadusaid mielde lea buohkain vuoigatvuohta
sámegiel oahpahussii § 3-8 mielde. Duohtavuođas čájehuvvo ahte § 3-8
ja dan njuolggadusat dušše gusket davvisámegiela DAVVIN- ja
SÁMÁS-kurssaide ja rávisolbmuid oahpahusorganisašuvnnaide. .
Sámelága giellanjuolggadusaid § 3-7 addá olbmuide geat barget
almmolaš orgánain hálddašanguovllus vuoigatvuođa oažžut virgelobi
bálkkáin oahppat sámegiela. Láhka ii leat doarvái buorre veahkkeneavvu
buoridit sámegiel gelbbolašvuođa almmolaš orgánain sámegiela
hálddašanguovllu siskkobealde. .

Sámedikki hástalus lea muitalit makkár vuoigatvuođat ovttaskas
olbmuin lea geavahit ja oahppat sámegiela Sámelága
giellanjuolggadusaid mielde ja rávisolbmuid oahpahuslága mielde. Lea
olu bargu joksat sámelága § 1-5 ulbmila gos čuožžu ahte sámegiella
ja dárogiella leat ovttaárvosaš ja ovttadássásaš gielat. .  Sámi
álbmogis lea ain stuora dárbu alfabetiseremii.  .  Jus sámelága
giellanjuolggadusat galget ollašuvvat, de ferte daid čuovvolit
ekonomalaš doarjagiin. Sámelága giellanjuolggadusat eai leat moktege
fuolahuvvon earret sámi gielddaid guovttegielalašvuođa ruđaid bokte
ja sámi giellaprošeavttaid doarjaga bokte. Sámediggi vuordá ahte
ráđđehus dahká vejolažžan aktiviseret ja ealáskahttit sámegiela
almmolaš giellan Norggas.

2.2	Doaibmagolut.

Ulbmilat ja doaimmat.  Ovddidit máŋggabealát ealáhuseallima sámi
ássanguovlluin.  Buorre ekonomiijastivren ekonomiijanjuolggadusaid
mielde .  Viiddidit, ealáskahttit ja ovddidit sámi servodateallima
rádjerasttideaddji ovttasbarggu bokte. .

Dát mielddisbuktá čielga dárbbu nannet hálddahuslaš doaibmagoluid
dan bokte ahte ásahuvvojit 3 ođđa fástavirggi ja okta
prošeaktavirgi, ja maiddái nannet eará doaibmagoluid. Dát dahket
oktiibuot kr 5 150 000 2003:s.

Báikkálaš kantuvra Oslos.

Sámediggi lea guhká juo árvvoštallan ásahit báikkálaš kantuvrra
Osloi. Ulbmil lea nannet oktavuođaid Norgga eiseválddiiguin ja
fuolahit Sámedikki ovddastan- ja diehtojuohkindoaimmaid. Jus galgá
čađahit dákkár ásaheami, de lea dárbu nannet doaibmabušeahta 1 000
000 ruvnnuin.

Ealáhusovdánahttin.

Sámedikki veahkkedoarjjaortnegat leat lassánan maŋemus
jagiid. Sámediggi lea maiddái váldán badjelasas ortnegiid ja
ovddasvástádussurggiid mat leat addán organisašuvdnii eambbo
virggiid. Seammás leat stáhta ekonomiijanjuolggadusat rievdaduvvon
hirbmosit dáid maŋemus jagiid. Sámediggi ii ožžon lassi resurssaid
dalle go ođđa ekonomiijanjuolggadusat bohte, danne go doaibma
árvvoštallojuvvui beare unnin oažžut dákkár liige
resursajuolludeami. Dáid árvvoštallamiid rájes leat Sámedikkis
lassánan bargit measta beliin. Dát lea dagahan ahte Sámedikkis leat
stuora váttisvuođat čuovvut ekonomiijanjuolggadusaid dohkálaš vuogi
mielde. Kultur- ja ealáhusossodagas lea dárbu seamma virggiide go
2002:s ja vel 2 ođđa virgái. Dát virggit leat: fásta
ráđđeaddivirgi plána ja čielggadeami oktavuođas mii dahká kr 600
000 jahkásaččat, ja vuosttaškonsuleanta geas lea ovddasvástádus
boazodoalloáššiin, mii dahká kr 600 000 jahkásaččat. .

Muđui lea vuoruhuvvon doaibma čuovvolit Sámedikki mearrádusa áššis
10/01 Duoji ovdánahttinprográmma. Ovdánahttinprográmma mielddisbuktá
dárbbu prošeaktavirgái ja ruđaide jođihit
prográmma. Prošeaktavirggi golut leat árvvoštallojuvvon 750 000
ruvdnui, ja 400 000 ruvnno fas eará doaibmagoluide. Loahppagolut
gokčojuvvojit olggobeale ruđaiguin.  Interreg.

Interreg-prográmma III hálddašeami oktavuođas norggabealde ferte
ásahuvvot sierra virgi. Bušeahttadárbu lea kr 600 000
jahkásaččat. Dát lea biddjon vuođđun sámi oasseprográmmain
Davvikalohtas ja lullisámi guovllus. .  Sámi parlamentárlaš ráđđi.

Ulbmil lea ahte Sámi parlamentáralaš ráđđi huksejuvvo foruman gos
sámedikkit ovttas besset hábmet iežaset politihka áššiin mat gusket
sámiide maiddái olggobealde rájiid.  Sámi parlamentárlaš ráđđi
vuođđuduvvui njukčamánu 2. beaivvi 2000. Ráđđi galgá leat
ovttasbargoorgánan sámedikkiide suoma ja norgga bealde. Sámi
parlamentáralaš ráđđi galgá leat vuođđun dain áššiin main
sámedikkiid mielas berre leat oktasaš oaidnu.  .

Doaimmat maid bokte galgá joksat ulbmiliid lea ahte Sámediggi vuoruha
áššemeannudemiid ja čoahkkimiid Sámedikki delegašuvnnas Sámi
parlamentáralaš ráđđái, ja Sámi parlamentáralaš ráđis. Dán bargui
dárbbašuvvo kr 600 000 gokčat doaibmagoluid 2003:s.

Davviriikkalaš ovttasbargu.

Ulbmil lea háhkat čielga ovttasbarggu Suoma, Ruoŧa ja Norgga
sámedikkiid ja ráđđehusaid gaskka. Erenoamáš deaŧalaš lea
čuovvolit davviriikkalaš sámekonvenšuvnna. Sámediggi áigu vuoruhit
dan jahkásaš čoahkkima sámeministariid ja sámediggepresideanttaid
gaskka. Dát mielddisbuktá ahte hálddahuslaš dásis lea dárbu
ráhkkanahttit ja čuovvut čoahkkimiid mat dollojuvvojit ráđđehusaid
ja sámedikkiid gaskka. Dán bargui dárbbašuvvo kr 600 000 gokčat
doaibmagoluid 2003:s.

Válga.

Fápmuduslávdegotti evttohus, válganjuolggaduslávdegotti evttohus ja
Sámedikki gieđahallan galget leat vuođđun dasa movt válgabargu
galgá čuovvoluvvot. .

2.3	Čielggadeamit.
Ulbmilat ja doaimmat.

Sámediggi galgá bidjat eavttuid sámi kultuvrra, servodaga ja
ealáhusaid suodjaleamis, nannemis ja ovddideamis. Dat mielddisbuktá
čielga dárbbu čielggadit ja árvvoštallat deaŧalaš
sámepolitihkalaš surggiid. Sámediggi dárbbaša nannet bušeahta 1 000
000 ruvnnuin čielggademiid, árvvoštallamiid ja dieđihemiid váste.
.

Ákkastallan.

Sámediggi lea vuosttažettiin politihkalaš orgána. Dat lea danne dan
duohken ahte sáhttá čađahit čielggademiid ja lávdegottebargguid mat
mielddisbuktet mearrádusvuođu ja konstruktiiva dialogavuođu
guovddáš ja báikkálaš eiseválddiiguin. Sámedikkis lea guovddáš
doaibma hábmet sámi politihka ja servodaga. Dákkár rolla sáhttá
čađahit dušše dan bokte ahte Sámediggi oažžu válddi álggahit ja
čađahit čielggademiid ja lávdegottebargguid guovddáš
sámepolitihkalaš surggiid siskkobealde. .  Lávdegottečielggadeamit
leat maiddái deaŧalaččat vai iešguđetge sámi birrasat ja
beroštumit bohtet ovdan sámepolitihka hábmemis. Das lea dainnalágiin
deaŧalaš demokratiijabealli. .

2.4	Oahpahusstipeanda.

Ulbmilat ja doaimmat.

Sámediggi galgá movttiidahttit joatkkaskuvlla nuoraid válljet
oahpahusa sámegielas dahje sámegillii. Ortnet galgá fuolahit ahte
nuorat besset nannet iežaset sámegiel gelbbolašvuođa
oahpahusstipeandda bokte. Leat dađistaga eanet oahppit geat válljejit
sámegiela joatkkaoahpahusas, ja danne lea dárbu lasihit
stipeandaortnega 1 300 000 ruvdnui.

Ákkastallan .

Dađistaga eanet sámi oahppit geavahit iežaset vuoigatvuođa sámegiel
oahpahussii. Ohppiidlogu lassáneapmi mielddisbuktá ahte
stipeandaortnet ferte nannejuvvot. Jus ovttaskas oahppi stipeandaoassi
unnu, de billahuvvá maiddái stipeandaortnega movttiidahttinfápmu.

2.5 ja 2.6	Sámi giellaguovddážat ja giellabargu olggobealde sámegiela hálddašanguovllu.

Ulbmilat ja doaimmat.

Sámediggi galgá nannet ja ovddidit sámegiela dan bokte ahte ásaha
giellaguovddážiid mat leat buolvvaidgaskasaš ovttasbarggu arenán, ja
dan bokte ahte doarju prošeavttaid ja giellaplánaid dain guovlluin
gos giella lea erenoamáš hearki. Galgá erenoamážit bargat heivehit
doaimmaid mánáid ja nuoraid giellageavaheami ektui.  .

Ákkastallan.

Sámediggi oaidná ahte dain guovlluin gosa leat ásahuvvon
giellaguovddážat, doppe lea giellaovddidanbargu lihkostuvvon. Danne
lea giellaguovddážiid ásaheapmi hui buorre
giellaovddidandoaibma. 2001:s juolludii Sámediggi 1 600 000 ruvnno
njealji giellaguovddážii; Porsáŋgu, Gáivuotna, Evenášši
(Várdobáiki) ja Divttasvuotna (Árran) ožžo 400 000 ruvdnosaš fásta
doarjaga guhtege. .

1998:s ožžo Mátta-Várjjat ja Unjárgga gielddat doarjaga
giellaprošektii. Dán giellaprošeavtta vuođul ásahuvvui ođđa
giellaguovddáš Unjárgii 2001:s. Guovddáža namma lea Isak Saba
guovddáš. Lea árvaluvvon ahte dát guovddáš berrešii oažžut fásta
doarjaga 2002 rájes, seammaládje go dat njeallje guovddáža mat
dássážii leat ožžon fásta doarjaga. Dát mearkkaša ahte 2002 rájes
leat 5 guovddáža mat ožžot fásta doarjaga Sámedikkis. Doarjaga
sturrodat ii berre unniduvvot, danne lea poasta 53.2 bušeahttadárbu
kr. 2 000 000 jagis 2002:s. .

Vuođđuduvvon giellaguovddážat fertejit beassat viiddidit doaimmaset
nu ahte doibmet giellaguovddážin olles guovllus. Dasto fertejit
ođđa giellaguovddážat ásahuvvot Áltái, Vuovlevutnii, Sáččái ja
lullisámi guvlui. .  Áltá, Sáččá ja lullisámi guovlu eai leat vuos
ollen nu guhkás fásta giellaguovddážiid ásaheami proseassain, danne
evttohuvvui ahte vuoruheamit dáid ektui biddjojit giellaprošeavttaide
olggobealde hálddašanguovllu 2002:s. .

Oppalaš doarjjarámma evttohuvvo 10 giellaguovddážii 2003:s:		      .
Tabealla 2.2.


(1000 kr).
Giellaguovddážat:.
2002.
2003.
+/-.
Porsáŋgu.
400.
400.
0.
Gáivuotna .
400.
400.
0.
Divttasvuotna.
400.
400.
0.
Evenášši.
400.
400.
0.
Várjjat.
400.
400.
0.
Vuovlevuotna (Romssa gielda).
0.
400.
400.
Áltá.
0.
400.
400.
Sáččá.
0.
400.
400.
Lullisámi guovlu.
0.
400.
400.
Oslo .
0.
400.
400.
SUBMI.
2 000.
4 000.
2 000.

Sámedikkis lea danne dárbu lasihit giellaguovddážiid doarjaga 2 000
000 ruvnnuin, oktiibuot kr 4 000 000 2003:s.  Sámediggi oaidná dárbbu
lasihit prošeaktaruđaid rámma giellabargui olggobealde sámegiela
hálddašanguovllu. 2001:s lei rámma kr 2 406 000 ja árvaluvvo
lasihuvvot 44 000 ruvnnuin 2002:s. 2003:s evttoha Sámediggi ahte rámma
lasihuvvo vel eambbo danne go Sámediggi dál lea nannen hálddahusa
lulli- ja julevsámi fágakonsuleanttaiguin. Dát mielddisbuktá ahte lea
vejolaš buorebut čuovvut lullisámi ja julevsámi guovlluid
giellaplánaid, mii fas mielddisbuktá ahte eanebut ohcet
prošeaktaruđaid ealáskahttit ja ovddidit sámegiela. .  Oppalaš
doarjjarámma giellabargui olggobealde sámegiela hálddašanguovllu
evttohuvvo 4 000 000 ruvdnui 2003:s.  Tabealla 2.3.


(1000 kr).
Giellaprošeavttat:.
2002.
2003.
+/-.
SUBMI.
2 450.
4 000.
1 550.

2.7	Sámi giellakampánja ja ođđamállet teknologiija.
Ulbmilat ja doaimmat.

Sámegiella berre ovddiduvvot ođđamállet teknologiija dihtomielalaš
geavahemiin. Almmolaš ásahusat ja organisašuvnnat fertejit
movttiidahttojuvvot geavahit sámegiela aktiivvalaččat. Giellabargu
lea guhkesáiggi ja bistevaš bargu, ja dát guoská maiddái giellabargui
ođđamállet teknologiija siskkobealde. Danne lea Sámedikki
bušeahttadárbu oktiibuot kr 2 200 000 sámegiela giellabarggu dáfus
mii guoská ođđamállet teknologiijii ja aktiivvalaš geavaheapmái
almmolaš ja priváhta báikkiin.

Ákkastallan.

Giella ovdána go geavahuvvo. Ođđamállet teknologiija addá sámegillii
stuora ovdánanvejolašvuođaid. Sámediggi berre háhkat čielga
jurdagiid teknologiija ektui, sihke dan dáfus mii dáhpáhuvvá
kultuvrrain go gulahallan ja diehtojuohkin eambbo ahte eambbo
dáhpáhuvvagohtet dihtorteknihka bokte, ja go ođđamállet
teknologiijas leat nu olu vejolašvuođat, sihke hálddahuslaččat ja
fágalaččat. .

Sámegiella lea garra dilis. Danne lea deaŧalaš atnigoahtit ođđa
arenáid gos sámegiela sáhttá geavahit. Lea dárbu: ovddidit
giellafágalaš digaštallanforuma neahtas, geavahit interneahta
diehtojuohkima oktavuođas, almmuhit terminologiijalisttuid,
sátnegirjjiid, leksikona interneahtas ja geavahit multimedia sámegiela
ovddideamis. .

Muđui lea dárbbašlaš ovddidit sátnedatabáŋku-vuogádaga. Dalle
ferte ráhkadit ovddidanplána sátnedatabáŋkku dáfus. Plánas galget
leat: sátnesojahanprográmma mii čájeha movt sánit sodjet,
riektačállindárkkisteapmi, čuovga ja govva ohcansániide, sámi
giellakursa neahtas mas leat liŋkkat sátnedatabáŋkui, ja julev- ja
lullisámegiel terminologiija čállit sátnedatabáŋkui. .

Giella lea hui guovddážis kultuvrras. Giella lea nannoseamos báddi
kultuvrra siskkimus siskkožii. Giella dahká ahte sámi kultuvra ain
eallá. Sámediggi oaidná dárbbu bargat aktiivvalaččat ja njuolga
almmolaš orgánaid, organisašuvnnaid ja priváhtaolbmuid ektui
sámegiela geavaheami dáfus.  .

Tabealla 2.4.


(1000 kr).
Giella ja ođđamállet teknologiija.
2002.
2003.
+/-.
Giellakampánja .
0.
1 000.
1 000.
Giella ja ođđamállet teknologiija.
0.
1 200.
1 200.
SUBMI.
0.
2 200.
2 200.


3	Girko-, oahpahus- ja dutkandepartementa.
Tabealla 3.1.




( 1000 kr).
Vuoruheapmi .
Namahus.

2002.
2003.
+/-.
1.
Doaibmagolut                                                          .
*.
11 683.
12 883.
1 200.
».
Erenoamáš doaibmagolut                                            .
**.
1 800.
1 800.
0.
».
Erenoamážit heivehuvvon sámi  oahpponeavvut               .
***.
1 750.
2 250.
500.
».
Oahpponeavvut vuođđoskuvlii ja joatkkaoahpahussii          .
***.
9 104.
14 000.
4 896.
».
Erenoamáš doaimmat erenoamášpedagogihka dáfus               .
***.
1 350.
1 700.
350.
Kap.poasta.
206.50  (dábálaš juolludeapmi).

25 687.
32 633.
6 946.
2.
Kvalitehtaovdánahttin skuvllas ja oahpahusas              .
****.

5 200.

3.
IKT-doaimmat (kap 248)                                          .
****.

8 000.

4.
Sámi fágagirjjálašvuođa oastinornegat.

0.
200.
200.
5.
Oahpahusdoaimmat rávis sápmelaččaide (kap 258)                               .
****.
0.
2 600.
2 600.
6.
Ođđa vuoruhansuorggit (kap 226)                         .
*****.

1 367.
1 367.

Eará kapihttalat GOD bušeahtas.


17 367.


Oppalaš doarjja Girko-, oahpahus- ja dutkandep.


50 000.

 *	Logut leat čállojuvvon tabellii 1.2. postii 01 doaibmagolut hálddahus.
**	Logut leat čállojuvvon tabellii 1.2. postii 21 erenoamáš doaibmagolut.
***	Logut leat čállojuvvon tabellii 1.2. postii 56 oahpahus.
****       	Ii leat juolludeapmi 2002:s.  Dáidda doaimmaide ohccojuvvo doarjja erenoamáš juolludeami bokte bušeahttajagis 2002.  Visot juolludeapmi oahpahusulbmiliidda berre boahtit oppalaš poastan; 50 juolludeamit bušeahttajagi 2003 rájes.
*****	Jus departemeanttas juolluduvvojit ruđat ođđa vuoruhansurggiide, de ferte seammás juolluduvvot proseantaoassi Sámediggái. 2003:s lea dát árvvoštallojuvvon 1 367 000 ruvdnui.

3.1		Doaibmagolut.
Ulbmilat ja doaimmat.

Sámediggi galgá fuolahit ahte rávis sápmelaččat galget beassat
čađahit vuoigatvuođa joatkkaoahpahussii nu go
gelbbolašvuođaođastusa ulbmil lea .  Sámediggi galgá fuolahit ahte
doarjjaortnegiid ráhkadeapmi, oahpponeavvoráhkadeami šiehtadusat ja
vuoigatvuohta oahpahussii čuovvu gustovaš lágaid ja
njuolggadusaid. .

Dát bidjá čielga gáibádusaid Sámediggái bagadeami, rávvema ja
árvvoštallama dáfus, mii gáibida ahte hálddahuslaš doaibmabušeahtta
nannejuvvo guvttiin ođđa virggiin. Dasa lassin lea oahpahusossodagas
dárbu stuorit láigoareálaide, mii mielddisbuktá lassi
doaibmagoluid. Oppalaš dárbu lea kr 1 200 000.

Ulbmilat .
Geahččalit ollašuhttit sámi DoB-plána ulbmiliid.

Doaimmat.

Bargat dan ovdii ahte juolluduvvo ruhta sámi dutkamii, geahččalan-
ja ovdánahttinbargui oahpahus-suorggi siskkobealde .  Bargat veahkkin
háhkat doarvái buori dokumentašuvnna sámi skuvladili birra, mii fas
bidjá vuođu doaimmaide.  Veahkkin bargat hukset nanu sámi
dutkanbirrasiid.

Ákkastallan.

Sámediggi lea addán gulaskuddancealkámuša NOU 2000:3:ii ja lea dan
oktavuođas cealkán ahte Sámediggi oaidná dárbbašlažžan ahte sámi
oahpaheaddjioahppu galgá leat oahpaheaddjioahppu dutkandásis ja doarju
lávdegotti árvvoštallama dás. Dutkan- ja ovdánahttinbargu lea hui
deaŧalaš eaktu go galgá ollašuhttit sámi oahpaheaddjioahpahusa, ja
lea okta dain deaŧaleamos doimmain mat sáhttet addit sámi servodahkii
vejolašvuođa ieža seailluhit ja ovddidit sámi giela ja
kulturárbevieru.  .  Sámediggi doarju lávdegotti árvvoštallama ahte
lea čielga dárbu nannet ja duohtan dahkat sámi oahpaheaddjioahpahusa,
ahte huksejuvvojit stuorit ja bissovaš fágabirrasat gos dutkan ja
alitoahppu leat čohkkejuvvon, ja gos sámi ollislašvuođa
perspektiiva doahttaluvvo. Danne ferte Sámediggi deattuhit ahte sámi
oahpaheaddjioahpahus dutkandásis mielddisbuktá ahte dutkan- ja
ovdánahttinbargu vuoruhuvvo garrasit dain ásahusain main lea
erenoamáš ovddasvástádus fuolahit sámi oahpaheaddjioahpahusa. .
Sámediggi lea muđui cealkán:.

Sámediggi deattuha man deaŧalaččat sámegielat dutkanbirrasat leat,
gos sámegiella geavahuvvo dutkama oktavuođas. Sámediggi áigu maiddái
deattuhit Norgga dutkanráđi čielggadeami vuođul sámi dutkama birra,
ahte sámegiela duohta geavaheapmi lea áibbas iešguđetlágán
sápmelaččaid gaskkas. Erenoamážit lulli- ja julevsámi guovlluin ja
sámi riddo- ja vuotnaguovlluin vásihivččiimet ahte sámi kultuvra
hedjonivččii jus gáibidit sámegiel gelbbolašvuođa buot dutkiin
sámi dutkansurggiid siskkobealde. Lea deaŧalaš hukset sámegielat
dutkangelbbolašvuođa, muhto ferte fuolahit ahte sámi servodat ii
"masse" dutkanrekruttaid beare garra giellagáibádusaid
geažil. Sámediggi deattuha ahte rabas ja fátmmasteaddji
dutkandoaimmat leat hirbmat deaŧalaččat.  .  Sámediggi deattuha
maiddái ahte dutkan- ja ovdánahttinbargu sámi oahpaheaddjioahpahusa
dáfus ferte čuovvut guovttegielalašvuođaperspektiivva,
álgoálbmotperspektiivva ja máŋggakultuvrrat perspektiivva. Čujuhuvvo
ee. O97 Sámi gos guovttegielalašvuođa-, álgoálbmot-, ja
máŋggakultuvrrat perspektiivvat oahpahusas deattuhuvvojit
erenoamážit.

Sámediggi fuomáša dan oktavuođas lávdegotti evttohusa ásahit eambbo
rekrutterenvirggiid/stipendiáhtaid vai sáhttá hukset sámi dutkan- ja
oahpahusfierpmádaga. Sámedikki mielas lea jierpmálaš geahččat
dákkár huksema sámi oahpahusa ja dutkama 10-jagi huksen- ja
ovdánahttinprográmma ektui. Sámediggi le 1997:s juo Sámedikki iežas
dutkanplána gieđahallama oktavuođas cealkán ahte ferte álggahuvvot
10-jagi rekrutterenprográmma sámi dutkama dáfus. Rekrutteren
stipendiáhttaprográmma vuođul ferte guorahallojuvvot máŋgga dásis
jus galgá leat realistalaš čađahit dákkár prográmma. Dákkár
prográmma ii ábut deattuhit dušše sámi oahpaheaddjioahpahusa
huksema, muhto ferte maiddái deattuhit iešguđetlágán dárbbuid sámi
alitoahpu ja dutkama dáfus.  .

Sámediggi deattuha maiddái ahte lea deaŧalaš ahte resursahuksen rekrutteren-prográmma vuođul  sámi dutkan- ja ovdánahttinbargui ferte dáhpáhuvvat buot oahpahusásahusaide mat leat ožžon dahje ožžot čielga definerejuvvon doaimmaid sámegiela ektui. .

3.2	Erenoamáš doaibmagolut.

Poasta galgá geavahuvvot goluide mat gullet bargodoaimmaide ja oahpponeavvoráhkadeapmái maid Sámediggi ieš fuolaha. 2003:s lea dárbu 1 800 000 ruvnno.

3.3	Erenoamážit heivehuvvon sámi oahpponeavvut mánáide, nuoraide ja rávisolbmuide.

Ulbmilat ja doaimmat.

Sámediggi lea čuovvolan našuvnnalaš doaimmaid ja ráhkadan
erenoamážit heivehuvvon sámi oahpponeavvuid doaibmaplána mánáide,
nuoraide ja rávisolbmuide áigodahkii 2001-2004. Dát plána lea
našuvnnalaš plána mielde ja galgá gokčat sámi oahpponeavvuid dárbbu
dán fágasuorggis. Sámediggi lea ožžon jahkásaš juolludeami dán
ulbmilii, kr 1 750 000. 2001-2004 doaibmaplánas árvaluvvo 2 250 000
ruvdnosaš jahkásaš juolludeapmi. Dán submái gullá visot Sámedikki
doaibma dán suorggis. Doaibmaplána ulbmil lea ahte erenoamážit
heivehuvvon sámi oahpponeavvut galget ráhkaduvvot ovttasbargun
Oahppoguovddážiin ja Stáhta erenoamášpedagogalaš doarjjavuogádagain
(Statped) ja sámi birrasiiguin main lea gelbbolašvuohta dán
fágasuorggis.

3.4. 	Oahpponeavvut vuođđoskuvlii ja joatkkaoahpahussii.

Sámediggi lea ráhkadan strategalaš plána oahpponeavvoráhkadeami
dáfus. Plánas eaktuduvvo 14 000 000 ruvdnosaš jahkásaš doarjja.

3.5	Erenoamáš doaimmat erenoamášpedagogihka dáfus.

Sámediggi lea ožžon doarjaga nannet erenoamášpedagogalaš suorggi
ja gelbbolašvuođaloktema erenoamášpedagogihkas sámi
guovlluin. Juolludeapmi evttohuvvo seamma dássái go ovdal. Ruđat
geavahuvvojit nu go boahtá ovdan Sámedikki plánas
erenoamášpedagogalaš gelbbolašvuođaloktema birra. Bušeahttadárbu
2003:s lea kr 1 700 000.

3.6	Kvalitehtaovdánahttin skuvllas ja oahpahusas.

Ulbmilat .

Sámediggi galgá sihkkarastit buori kvalitehta oahpahusas mii addo
sámegielas ja sámegillii. Sámi oahppit geat čađahit joatkkaoahpahusa
normerejuvvon áiggis, fertejit maiddái lassánit. Dát dahká
dárbbašlažžan joatkit ja nannet ovdánahttinprošeavttaid. .  Ruđat
doaimmaide maid Sámediggi álggaha lága/kvalitehtaovdánahttima
vuođul:.  Oahpahuslágas čuožžu ahte Sámediggi mearrida
njuolggadusaid sámegiel oahppoplánaid dáfus vuođđoskuvllas ja
joatkkaoahpahusas, ja erenoamáš sámi fágaid oahppoplánaid dáfus
joatkkaoahpahusas. Dát mielddisbuktá ahte Sámediggi sáhttá
rievdadišgoahtit oahppoplánaid dahje hábmegoahtit ođđa
oahppoplánaid. Dása ferte juolluduvvot ruhta.  Go Sámediggái lea addon
ovddasvástádus, de ii sáhte geavahuvvot áigi čilget Girko-, oahpahus-
ja dutkandepartementii manne dárbbašuvvo ruhta bargui. Ferte
eaktuduvvot ahte vuogádagas juolluduvvojit ruđat
oahppoplánaráhkadeapmái. .  Okta ovdamearka lea ahte boazodoallu
dohkkehuvvui oahppofágan guovvamánus 2001. 2001 bušeahtas eai lean
juolluduvvon ruđat oahppoplánaráhkadeapmái. Dat dagahii
váttisvuođaid ja buođui maiddái oahppoplánabargguid. .

Doaimmat.

Heivehit O97 Sámi ja joatkkaskuvlla sámi oahppoplánaid čuovvoleami nu
ahte oahpahussii sihkkarastojuvvo sisdoallu ja kvalitehta mii addá
vuođđomáhtuid .  Bargat ásahit boazodoalu oahppofágan ja rievdadit
joatkkaoahpahusa oahppoplánaid. .

Skuvlla ja oahpahusa kvalitehtaovdánahttima bušeahttadárbu evttohuvvo
5 200 000 ruvdnui 2003:s.

Ákkastallan.

Sámediggi lea oahpahuslága bokte ožžon válddi mearridit
oahppoplánaid sámegielas ja erenoamáš sámi fágain
joatkkaoahpahusas. Dát mielddisbuktá ahte Sámediggi sáhttá
rievdadišgoahtit oahppoplánaid dahje hábmegoahtit ođđa
oahppoplánaid. Danne ferte juolluduvvot sierra ruhta vai sáhttá
čađahit Oahpahuslága ulbmiliid. Sámediggi ferte maid oažžut ruđa
geahččaladdat oahppoplánaid fágain maidda ovdal eai leat ráhkaduvvon
oahppoplánat. Dát guoská omd. boazodollui oahppofágan. .

3.7	IKT --  sámi oahpahusas.

Ulbmilat.

Fuolahit ahte sámi oahppit sáhttet oažžut oppalaš gelbbolašvuođa ja erenoamáš gelbbolašvuođa IKT dáfus. .

Doaimmat.

Joatkit barggu ásahit sámi skuvlafierpmádaga .
Joatkit bargguin ráhkadit sámi elektrovnnalaš oahpponeavvuid .
Álggahit DoB-doaimmaid IKT siskkobealde.
Ásahit virggi mii fuolaha IKT-doaimmaid ja sámi skuvlafierpmádaga. Dás eaktuduvvo ahte sámi skuvlafierpmádat lea doaibman prošeaktadásis 2001:s ja 2002:s, muhto ahte ásahuvvo fástadoaibman bušeahttajagi 2003 rájes. .

Sámediggi evttoha ahte juolluduvvo kr 8 000 000 IKT-
oahpponeavvoráhkadeapmái ja gaskkusteapmái.

Ákkastallan.

IKT-oahpponeavvuid ráhkadeami ja gaskkusteami doarjagis, 8 000 000
ruvnnos, galgá kr 5 000 000 geavahuvvot ráhkadit fierpmádat-,
digitála- ja elektrovnnalaš oahpponeavvuid. Dát mielddisbuktá maiddái
ođasteami, ovdánahttima ja oahpponeavvomodealla doaimmaheami. Dasa
lassin ferte juolludit oktiibuot kr .  3 000 000 sámi
skuvlafierpmádaga, gelbbolašvuođaovdánahttima, skuvlla
IKT-geavaheami ja sámi skuvllaid IKT-geahččalandoaimmaid doibmii,
máŧas doallamii ja ovdánahttimii.

3.8	Sámi fágagirjjálašvuođa oastinortnegat.

Sámi fágalaš girječálliid searvi ja Jorgaleaddjiid searvi leat
bargagoahtán dan ovdii ahte Sámediggi galgá ásahit oastinortnegiid
sámi girjjiid dáfus. Ortnega ulbmil lea ahte sámi girjjiid galgá
šaddat álkit fidnet. 2003:s lea dárbu juolludit kr 200 000 sámi
fágagirjjálašvuođa oastimii.

Ákkastallan.

Dát doaibma orro leame buorre doaibma. Lea eaktu ahte girjjit
ostojuvvojit ovttaskas oahppái ja ahte sii ožžot dáid girjjiid
maŋŋel go gerget skuvllas. Dáinna lágiin buorrána sámi girjjiid
johtu, danne go skuvllat fertejit dávjjibut oastit ođđa
girjjiid. Ortnet sáhttá dagahit ahte girjjit almmuhuvvojit
ođđasit. Dasa lassin sáhttá doaibma leat mielde buorideame váhnemiid
beroštumi sámi girjjiide, go daid lea álkit fidnet.  .

3.9	Oahpahusdoaimmat rávis sápmelaččaide:.

Rávis sápmelaččaid doaimmaid ovddasvástideaddji lea VOX. VOX lea
váldán oktavuođa Sámedikkiin ja álggahan doaimmaid sápmelaččaide. .
Ulbmilat.  Fuolahit ahte rávis sápmelaččat sáhttet buoridit iežaset
gelbbolašvuođadási. .  Ovttasbargat VOX:in ja guorahallat makkár
dárbbut sápmelaččain leat rávisolbmuidoahpahussii.  Ovttasbargat
VOX:in ja ráhkadit plána dasa movt VOX ja eará ásahusat galget
fuolahit doaimmaid rávis sápmelaččaid ektui.  Ráhkadit
oahpponeavvuid rávisolbmuidoahpahussii sámegielas ja eará sámi fágain
mat gusket sámegielat álbmogii. .

Doaimmat.

Ferte ráhkaduvvot doaibmaplána ja juolluduvvot ruhta doaimmaide: Dasto
ferte čielggadit ovddasvástádusjuogu VOX ja Sámedikki gaskkas. 2003
bušeahttadárbu rávisolbmuidoahpahussii biddjojuvvo 2 600 000 ruvdnui.

3.10	Ođđa vuoruhansuorggit oahpahusas.

Girko-, oahpahus- ja dutkandepartementa álggaha dávjá ođđa
vuoruhansurggiid oahpahusa siskkobealde. Evttohus ođđa doaimmaide
ovddiduvvo ráđđehusa bušeahttabarggu oktavuođas. Dát dáhpáhuvvá
maŋŋel go Sámediggi lea gieđahallan iežas
stáhtabušeahttaárvalusa. Dát šaddá čuolbman Sámediggái danne go ii
dieđe ovdalgihtii makkár vuoruhansuorggit ráđđehusas árvaluvvojit,
jagi ovdal bušeahttaovddideami. .  Ferte ipmirdit ahte ráđđehus
sáhttá álggahit ođđa doaimmaid maid Sámediggi ii leat ovdalgihtii
máhttán jurddašit. Okta vuohki dán čoavdit, lea ahte Sámediggi
soahpá Girko-, oahpahus- ja dutkandepartemeanttain ahte juohke háve go
álggahuvvojit ođđa vuoruhansuorggit maidda galget juolluduvvot
doarjagat, de ferte stáhtabušeahtas maiddái boahtit ovdan ahte
proseantaoassi manná Sámediggái. Dainnalágiin sáhttá Sámediggi garvit
olu liigebarggu oččodit ruđaid. .  2003 bušeahtas ferte leat
sierra juolludeapmi mii sisttisdoallá ođđa doaimmaid. .  DoB-plána
ovttasbargun Sámi allaskuvllain ja SO-Finnmárkkuin:.  Sámedikkis lea
ovttasbargu Sámi allaskuvllain ja Stáhta oahpahuskantuvrrain
Finnmárkkus ráhkadit strategalaš DoB-plána. Go dát plána lea gárvvis
ja politihkalaččat gieđahallojuvvon namuhuvvon ásahusain, de fertet
ovttas bargagoahtit duohtan dahkat doaimma ja mearridit ekonomalaš
resurssaid rámmaid. Dát ášši boahtá maiddái olggobeallái Sámedikki
dábálaš bušeahtaid. Ferte bargagoahtit háhkat ruđaid dán ulbmilii
2003 rájes. Sámediggi buktá evttohusa ovttas Stáhta
oahpahuskantuvrrain Finnmárkkus ja Sámi allaskuvllain go plána lea
gárvvis. Eaktuduvvo ahte addojuvvo doarjja erenoamáš juolludeami
bokte.  .


4	Mánáid- ja bearašdepartementa .

Mánáid- ja bearašdepartementa lea 2002:s evttohan juolludit ruđa
Sámediggái kap. 856 poasta 50 bokte, kr 8 113 000. Sámediggi evttoha
2003:s lasihit doarjaga 12 800 000 rvudnui.  4 687 000 ruvdnosaš
lasáhusas lea čuovvovaš vuoruheapmi.

Tabealla 4.1.



(1.000 kr).
Vuoruheapmi .
Namahus.
2002.
2003.
+/-.
1.
Doaibmagolut *.
603.
630.
27.
».
Mánáidgárdedoaibma **.
7 210.
8 320.
1 110.
».
Oahpponeavvut -- mánáidgárddit **.
200.
600.
400.
».
Mánáidgárdekonferánsa **.
100.
150.
50.
1.
SUBMI mánáidgárddit.
8 113.
9 700.
1 587.
2.
Mánáid- ja nuoraiddoaimmat.
0.
1 600.
1 600.
3.
Dásseárvodoaimmat.
0.
1 500.
1 500.
Kap.poasta.
856.50.
8 113.
12 800.
4 687.
*	Logut leat čállojuvvon 1.2. tabellii postii 01 doaibmagolut hálddahus.
**	Logut leat čállojuvvon 1.2. tabellii postii 56 oahpahus  .

4.1	Mánáidgárddit.
Ulbmilat .
Joatkit strategalaš plána 2002 -- 2005 doaimmaid.

Sámi mánáin galgá leat vejolašvuohta nannet iežaset giela ja identitehta mánáidgárddis. Galgá láhčit diliid nu ahte gieldda- ja priváhta eaiggádat galget sáhttit addit sámi mánáidgárdefálaldaga. Dát gáibida ahte sámi mánáidgárddit ožžot dárbbašlaš doarjagiid ja ahte ráhkaduvvojit bagadallanneavvut sámi mánáidgárddiide. Sámediggi ferte maiddái fuolahit ahte ásahuvvo oktavuohta sámi mánáidgárddiiguin gos leat sámi mánát.  .
Doaimmat.
Addit doarjaga sámi mánáidgárddiide.
Almmuhit áigečállaga mánáidgárddiid váste guovtte geardde jagis .
Konferánsa/seminára kvalitehtavuoruheami birra, ja jahkásaš mánáidgárdekonferánsa ja raporta dan golmma jagis. .
CD-rom ja jietnagirjjit kasseahtas ja CDs .
Dutkan -- ovdánahttinbargu. .

2003 bušeahttadárbu mánáidgárddiide lea kr 9 700 000.

Ákkastallan  .

Lea dárbu almmuhit áigečállaga mii gieđahallá fáttáid mat gusket
sámi mánáidgárddiid bargui ja mánáidgárddiide gos leat sámi
mánát. Áigečála berre almmuhuvvot guovtte geardde jagis. Dasto lea
dárbu čađahit kvalitehtavuoruheami smávva semináraid bokte gos
oasseváldit ieža besset válljet fáttá masa háliidit
čiekŋudit. Lassin dáidda smávva semináraide boahtá maiddái dat
jahkásaš mánáidgárdekonferánsa. .  Ođđa teknologiija lea hui
bivnnut mánáidgárddiin ja lea hui anolaš giellaoahpaheamis. Danne
ferte Sámediggi ráhkadit veahkkeneavvuid mat dahket vejolažžan
ávkkástallat ođđamállet teknologiijain mánáidgárddiin. Ferte
huksejuvvot diehtovuođđu sámi geavaheddjiide. Eaktuduvvo ahte sámi
mánáidgárddiid diehtovuođđu ilbmá 2002:s ja ahte geavaheaddjit
ožžot oahpahusa 2003:s. .  Lea muđui dárbu almmuhit davvisámi
lávllagirjji ja CD mánáidgárdesektora várás. Dát doaibma ferte
vuoruhuvvot 2003:s. .  Sámediggi eaktuda ahte juohke jagi
juolluduvvojit ruđat dutkan- ja ovdánahttinbargui ja ahte almmuhuvvo
dutkanstipeanda. Okta oassi mánáidgárdedoarjaga ruđain galgá mannat
dutkan- ja ovdánahttinbargui mánáidgárddiin. Dasa lassin ferte
juolluduvvot ruhta dutkamii mii guoská mánáidgárdesuorgái ja sámi
mánáid bajásšaddaneavttuide.  .  Skuvlafriddjaortnet (SFO) lea
šaddan dakkár doaibman mii galgá addit mánáide buori fálaldaga
olggobealde dábálaš skuvlaáiggi. Sámediggi ii leat dássážii searvan
dán áššái. Lea dattetge lunddolaš ahte Sámediggi searvá
dasa. Čilgehus ferte leat ahte Sámediggi berošta das ahte
SFO-doaimmaid kvalitehtas lea sámi sisdoallu. Dát lea erenoamáš
deaŧalaš dain guovlluin gos sámegiella lea hearki. .

Doaimmat.
Veahkkin loktet gelbbolašvuođa SFO:s.
Rávvet SFO bargiid .

4.2	Mánáid- ja nuoraiddoaimmat.
Ulbmilat ja doaimmat.

Sámediggi galgá bargat dan ovdii ahte sámi mánát ja nuorat dovdet oadjebasvuođa ja gullevašvuođa sámi kultuvrii, dan bokte ahte ásaha buriid bajásšaddaneavttuid sámi mánáide ja nuoraide. .
Sámi mánáid ja nuoraid doaimmat fertejit heivehuvvot sámi servodahkii ja dan dárbbuide. .
Sámediggi galgá bargat ovddidit sámi girjjálašvuođa erenoamážit sámi mánáid ja nuoraid ektui. .
Mánát ja nuorat galget movttiidahttojuvvot čállit sámegillii. .
Sámediggi áigu bargat dan ovdii ahte ásahuvvo fásta doarjjaortnet fásta sámegielat publikašuvdnii mánáid ja nuoraid várás.

2003 bušeahttadárbu mánáid- ja nuoraiddoaimmaide lea kr 1 600 000.
4.3	Dásseárvodoaimmat.

Ulbmilat ja doaimmat.

Sámedikki váldoulbmil dásseárvvu dáfus lea ahte sámi nissoniin ja dievdduin galget leat ovttalágán vuoigatvuođat, geatnegasvuođat ja vejolašvuođat buot servodatsurggiin. .

Dan vuođul go Sámedikkis leat nu unnán nissonolbmot 2001 válggaid maŋŋel, háliida Sámediggi čađahit dutkanprográmma dásseárvo- ja nissonvuoruhansurggiin sámi servodagas.  Sámediggi oaidná ahte leat erohusat sámi ja dáčča servodagain mat dahket ahte dutkanbohtosat dáčča servodagas eai sáhte heivehuvvot sámi servodahkii.  .
Dásseárvodoaimmain ii leat leamaš sierra poasta Sámedikki bušeahtas. Lea dárbu ruđalaččat doarjut doaimmaid mat ovddidit nissonolbmo sajádaga sámi servodagas. .
Doaimmat.
ï·	Dutkanprográmma dásseárvvu birra sámi servodagas.
ï·	Gelbbolašvuođalokten nissonolbmuide organisašuvdnabarggus ja oppalaččat dásseárvobarggus organisašuvnnain.
ï·	Movttiidahttindoaimmat ja fierpmádathuksen nissonolbmuide ja dievdoolbmuide .

Dásseárvodoaimmaid bušeahttadárbu 2003:s árvvoštallojuvvo 1 500 000 ruvdnui.

5	Kulturdepartementa .

Kulturdepartementa lea 2002:s evttohan juolludit ruđa Sámediggái
kap. 320 poasta 53 bokte, kr 29 100 000. Sámediggi evttoha lasáhusa
2003:s 38 432 000.  KD bušeahta eará kahpihttaliin evttoha Sámediggi
oktiibuot kr 67 532 000 juolludeami.  Tabealla 5.1.



(  1000 kr).
Vuoruheapmi .
Namahus.
2002.
2003.
+/-.
1.
Sámi sierrabibliotehka.
3 593.
5 093.
1 500.
2.
Mobiila girjerájusfálaldagat.
4 182.
4 500.
318.
3.
Sámi arkiiva.
665.
1 280.
615.
4.
Sámi museat.
8 700.
17 550.
8 850.
5.
Sámi teáhter .
10 700.
15 000.
4 300.
6.
Čájáhusmáksu Sámi dáiddaguovddážii.
150.
400.
250.
7.
Festiváladoarjja.
1 128.
2 128.
1 000.
8.
Sámi dáiddárstipeanda.
1 300.
2 300.
1 000.
9.
Doarjja sámi girjerájusfálaldagaide.
0.
1 000.
1 000.
10.
Sámi kulturfoanda*.
9 000.
14 975.
5 975.
11.
Sámi valástallan*.
500.
4 000.
3 500.
12.
Sámi publikašuvnnat*.
0.
2 400.
2 400.
13.
Sámi kulturorganisašuvnnat*.
1 093.
1 567.
474.
14.
Sámi kulturviesut*.
4 228.
8998.
4 770.
15.
Sámi lágádusdoarjja*.
1 520.
4 000.
2 480.

Kap. 320.53 Sámi kulturulbmilat**.
29 100.
67 532.
38 432.

* 2002-juolludus dáidda juolludemiide lea dál Gieldda- ja
*guovlludepartemeantta kapihtal 540.50 bokte. Dát juolludeapmi
*evttohuvvo jotkojuvvot. 2003 lasáhus evttohuvvo gokčojuvvot kapihtal
*320.53 bokte danne go ortnegat gullet Kulturdepartemeantta
*fágasuorgái. .  * Sámediggi lea 2000:s oktiibuot dušše ožžon kr
*29 100 000 juolludussan Kulturdepartemeanttas. Duohta submi lea
*oktiibuot kr 30 798 000. Dat lea 1 - 8 vuoruhemiid submi ja vel kr
*230 000 mii lea sirdojuvvon ortnegiid doibmii. Sámediggi lea ferten
*juolludusain viežžat 1 698 000 ruvnnu. 2003:s leat logut 1-8
*vuoruhemiid submi ja vel 9-15 vuoruhemiid lasáhus.  .  Tabealla 5.2.



( 1 000 kr).
Vuoruheapmi .
Namahus.
2002.
2003.
+/-.
1.
Ája sámi guovddáš (investeren).
0.
13 000.
13 000.
2.
Sámi dáiddamusea (ovdaprošeakta).
0.
1 500.
1 500.
3.
Várdobáiki (ovdaprošeakta).
0.
1 500.
1 500.

Kap. 320.73 Našuvnnalaš kulturvisttit.
0.
16 000.
16 000.

Guoská našuvnnalaš kulturvisttiide.

Ulbmilat ja doaimmat.

Sámi álbmogis galget leat čielga vejolašvuođat čađahit
kulturdoaimmaid dakkár arenain gos dákkár kulturdoaimmat dábálaččat
čađahuvvojit. Sámi kulturviesut ja museat leat guovddáš báikkit
dákkár kulturdoaimmaide ja doaluide. .  Sámediggái lea deaŧalaš
duohtan dahkat Ája sámi guovddáža.  Dás lea bušeahttadárbu
investeremii kr 13 000 000 2003:s. .  2003 bušeahttadárbu Sámi
dáiddamuseai lea kr 1 500 000 prošekteremii.  Várdobáikki
bušeahttadárbu lea kr 1 500 000 2003:s.

Ákkastallan.

Sámi servodat lea aittoládje álgán bargat guovddáš kulturguovlluid
ektui, ja go buohtastahttá majoritehtakultuvrra diliin, de oaidnit
ahte leat ain gáržžes vejolašvuođat bargat buoridit sámi
kulturovdáneami. Deaŧalaš kultursuorgi maid Sámediggi vuoruha, lea
ásahit sámi kulturguovddážiid ja sámi dáiddamusea. Dát guoská
erenoamážit daidda guovlluide gos sámi giella ja kultuvra eai leat nu
nannosat. Sámedikki ulbmil lea ahte sámi álbmogis galgá leat čielga
vejolašvuohta čađahit kulturdoaimmaid dakkár arenáin gos
kulturdoaimmat lávejit čađahuvvot. .

5.1	Sámi sierrabibliotehka .

Ulbmilat ja doaimmat.

Sámi sierrabibliotehkas lea našuvnnalaš ovddasvástádus háhkat,
vurkkodit ja gaskkustit girjjiid ja eará ávdnasiid sámegillii ja sámi
diliid birra. Sierrabibliotehka našuvnnalaš ovddasvástádus ja rolla
ii mearkkaš ahte eará girjerádjosiin ii leat ovddasvástádus ovddidit
ja buoridit girjerájusfálaldagaid sámi álbmogii báikkálaš
servodagain. Sámedikki ulbmil lea ahte Sámi sierrabibliotehka
gelbbolašvuohta galgá leat veahkkin buorideame sámi
girjerájusbálvalusaid fálaldaga ja kvalitehta. .  Bibliotehka galgá
leat deaŧalaš bálggis máhtolašvuohta guvlui, mii lea vuođđun
eallinagi oahppamii, iešmearridannávccaide ja kultuvrralaš
ovdáneapmái. Bibliotehka lea maiddái hui guovddážis sámi kultur- ja
servodatdiliid gaskkusteamis ja diehtojuohkimis.  .  Bibliotehka
bálvalusat leat hui bivnnuhat dán áiggi, muhto dálá diliin eai leat
doarvái resurssat ii ge gelbbolašvuohta julev- ja lullisámi
girjerájusfálaldagaid dáfus. Danne lea dárbbašlaš ásahit guokte
ođđa virggi vai sáhttá ovdánahttit sierrabibliotehka dan guvlui go
Sámediggi lea jurddašan. .  2003:s lea dárbbašlaš lasihit bušeahta
1 500 000 ruvnnuin, oktiibuot kr 5 093 000.

Ákkastallan.

Sámi sierrabibliotehka galgá vuosttažettiin leat "girjerádjosiid
girjerádju", mas lea našuvnnalaš ovddasvástádus girjjálašvuođas ja
eará ávdnasiin mat leat sámegillii ja sámi diliid birra. Sámi
girjjálašvuođa ja AV-ávdnasiid váilevašvuohta álbmot- ja
fágagirjerádjosiin dagaha ahte Sámi sierrabibliotehka maiddái doaibmá
depotgirjerádjun eará girjerájuide.  .  Sámediggi háliida bidjat
eambbo ovddasvástádusa ovttaskas girjerádjosiidda mii guoská
dásseárvosaš bálvalusaid ovddideapmái maiddái sámi álbmogii sin
báikkálaš servodagain. Dán barggus galgá Sámi sierrabibliotehka leat
resursan bagadallama ja diehtojuohkima dáfus sámi
girjerájusbálvalusaid ovddidan- ja nannenbarggus. Sámediggi háliida
eambbo nannet barggu ovddidit girjerádjofálaldagaid julev- ja
lullisámi álbmoga várás.  .

5.2	Mobiila girjerádjofálaldagat.

Ulbmilat ja doaimmat.

Sámediggi áigu sámi girjebussiid hálddašeamis bargat ásahit buriid ja
dásseárvosaš girjerájusfálaldagaid dakkár guovlluin gos olbmot ásset
bieđgguid ja gos muđui leat heittot bálvalusfálaldagat. Girjebusset
galget boahtit báikkálaš álbmotgirjerádjosiid lassin guovlluide gos
sámit ásset bieđgguid. .  Mobiila girjerájusfálaldagaid hálddašeapmi
sirdojuvvui Sámediggái 2002:s. 2003 bušeahttadárbu lea kr 4 500 000.

Ákkastallan.

Sámi álbmot ássá bieđgguid, ja sis leat iešguđetlágán dárbbut mat
leat dan duohken gos ásset, makkár giela hupmet ja movt
ellet. Sámediggi háliida veahkkin buoridit sámi
girjerádjofálaldagaid. Mobiila girjerájusfálaldagaid doarjjaortnet lea
guovddáš veahkkeneavvu dákkár bálvalusaid dáfus gielddain ja
guovlluin gos olbmot orrot bieđgguid. .

5.3	Sámi arkiiva.
Ulbmilat ja doaimmat.

Dál lea Sámi arkiiva priváhta ásahus, kantuvrrat leat Guovdageainnus,
ja das leat arkiiva- ja gaskkustandoaimmat čadnojuvvon priváhta
arkiivačoakkáldagaide. Arkiivva iežas plánaid mielde lea Sámediggi
áššiin 11/00 ja R 53/01 cealkán ahte ulbmil livččii ásahit Sámi
arkiivva sámi arkiivan mas lea našuvnnalaš ovddasvástádus
arkiivasuorggis, seammaládje go Sámi sierrabibliotehkas lea
našuvnnalaš ovddasvástádus sámi girjjálašvuođa dáfus. .  Sámi
arkiivva hálddašeapmi maid sirdojuvvui Sámediggái 2002:s. 2003 dárbu
biddjojuvvo 1 280 000 ruvdnui.

Ákkastallan.

Sámediggi háliida doarjut ásahusa iežas plánaid ahte galggašii
šaddat arkiiva-, diehtojuohkin- ja dokumenterenguovddážin. Eaktun
dása lea ahte ásahusa ruhtadoarjagat lasihuvvojit dan
bargolasihanplána mielde maid Sámi arkiiva lea sádden ohcamuša mielde
Kulturdepartementii 1999:s. Juolludeapmi galgá gokčat goluid mat
čuvvot guovddáža ásaheami geažil, ja ođđa virggiid maid guovddáš
čuovuha. .  Sámediggi eaktuda ahte 2002:s čađahuvvo čielggadeapmi
Sámi arkiivva organiserema, rolla, ovddasvástádusa ja doaimmaid dáfus,
ja ahte Kulturdepartementa ruhtada dán čielggadeami. .

5.4	Sámi museat.

Ulbmilat ja doaimmat.

Sámediggi galgá veahkkin nannet, čohkket ja ollašuhttit sámi
museadoaimma sámiid iežaset eavttuid mielde álbmogin ja
álgoálbmogin. Ovttastahttinproseassat Sámedikki, gielddaid ja sámi
museaid gaskka galget leat mielde sihkkarastime, dokumentereme,
ovddideame ja gaskkusteame sámi historjjá ja kultuvrra.  Sámi museaid
bušeahttadárbu 2003:s lea kr 17 550 000.

Ákkastallan.

Sámi museaid kulturpolitihkalaš hástalus lea čohkket, vurkkodit,
dokumenteret ja gaskkustit sámi kultuvrra ja sámi servodaga
materiálalaš cealkámušaid. Perspektiiva mii ii leat nu stuoris
kulturpolitihkalaš dásis, muhto mii sámi oktavuođas lea hui
guovddážis, lea ahte museat galget maiddái doaibmat
kulturdoaimmaheami arenan.  .  Sámi museaid hástalus lea ahte dat
galget oažžut olbmuid kritihkalaččat smiehttat historjjá,
kultuvrra ja identitehta guovtti rasttideaddji oktavuođas, nubbi
minoritehta oktavuođas ja nubbi fas majoritehtaservodagas. Seammás
galget sámi museat leat mielde buorideame sámi iešipmárdusa. Sámi
servodaga dáfus lea dán álkimus joksat jus bargagoahtá sámi
museapolitihka ovddideami guvlui, dat mearkkaša ahte sámi servodat
ieš váldá ovddasvástádusa das movt kulturárbi galgá suodjaluvvot ja
geavahuvvot.  .  Vejolašvuohta oažžut stivrejuvvon, ollislaš ja
koordinerejuvvon ovdáneami sámi museakárttas stuorru oppalaš
organiseren- ja stivrenstruktuvrrain sámi museaid dáfus mas Sámedikkis
lea oktasaš ja bajimus ovddasvástádus. Sámediggi álggaha dán barggu
sámi museaiguin ovttas 2002:s. .  Sámediggi oaččui sámi museaid
hálddašanválddi 2002:s. Sámediggi lea iežas museačielggadeamis
árvvoštallan ahte sámi museaid doarjja lasihuvvo 20 000 000 ruvnnuin
5 jagi áigodagas. Dát lea realistalaš St. dieđ. 22 (1999-2000)
mielde, gos doarjja viđa jagi áigodagas galgá leat lassánan 202 000
000 ruvnnuin dálá dási ektui. Sámi museaid lasihanbargu lei hui gárži
2002:s, danne lea deaŧalaš ahte mii čuovvolit museaid
ovttastahttindoarjagiin 2003 rájes. 2003 lea viđa jagi áigodaga nubbi
jahki. Jus galgat joksat ulbmila ahte sámi museat ožžot 20 000 000
ruvnno 2006:s, de ferte 2003 doarjaga lasihit 8 850 000 ruvnnuin.

5.5	Sámi teáhter -- Beaivváš Sámi Teáhter.
Tabealla 5.3.


( 1 000 kr).
Sámi teáhter.
2002.
2003.
+/-.
Beaivváš Sámi Teáhter.
10 700 .
15 000.
4 300.

Ulbmilat.

Veahkehit nannet sámi kultuvrra ja identitehta dan bokte ahte muitalit
sámi vássanáiggi, dálááiggi ja boahtteáiggi višuvnnaid birra. .
Loktet sámegiela stáhtusa, gaskkustit máhtolašvuođa ja beroštumi
sámi kulturvugiid birra ja oaččodit oktavuođa kultuvrraid gaskka. .

Doaimmat.

Teáhter galgá sáhttit doaibmat miehtá sámi ássanguovlluid
beroškeahttá stuora geográfalaš gaskkain, ja doahttalit iešguđetge
hástalusaid mat dain iešguđetge sámi guovlluin leat.  Sihkkarastit
dohkálaš ekonomalaš vuođu doibmii. .

2003 bušeahttadárbu Beaivváš Sámi Teáhterii lea kr 15 000 000.

Ákkastallan.

Teáhter galgá sáhttit doaibmat miehtá sámi ássanguovlluid
beroškeahttá stuora geográfalaš gaskkain, ja doahttalit iešguđetge
hástalusaid mat dain iešguđetge sámi guovlluin leat. Teáhtera
bušeahtta ii leat fávdnádit lassánan daid maŋemus jagiid. Ovdal go
Sámediggi válddii badjelasas sámi teáhterdoaimma hálddašan-
juolludanovddasvástádusa, de lei dárbu ekonomalaš lasáhussii 2002
rájes juo. .

5.6	Čájáhusruhta Sámi dáiddaguovddážii.

Ulbmilat ja doaimmat.

Sámedikki váldoulbmil lea bearráigeahččat ahte olles servodat sáhttá
oassálastit ealli ja máŋggabealát sámi dáiddáreallimis. Ortnega
ulbmil lea gaskkustit sámi dáidaga dáiddáriid, sámi servodaga ja
muđui servodaga gaskkas.  .  Sámediggi oažžu hálddašanválddi
Kulturdepartemeanttas 2002:s. 2003 rámma biddjojuvvo 400 000 ruvdnui
dán ulbmilii.

Ákkastallan.

Gaskkustanaspeakta galgá leat deaŧalaš oassi Sámedikki
dáiddapolitihkas. Dákkár perspektiivvas leat ekonomalaš rámmaeavttut
veahkkeneavvut mat galget sihkkarastit ovttaskas olbmuide ja
servodahkii vejolašvuođa fidnet sámi dáidaga. Lea servodaga
ovddasvástádus fállat dáiddáriidda dábálaš ja oadjebas eavttuid. Go
servodat geavaha dáidagiid ja ovdanbuktimiid iešguđetge
oktavuođain, de lea eaiggádiin vuoigatvuohta oažžut mávssu dan
ovddas. Sámedikki mielas lea deaŧalaš ahte sámi dáiddárat ožžot
seamma eavttuid go eará dáiddárat go sin dáidagat čájehuvvojit
almmolaččat. Kulturdepartementa lea ovdal juolludan kr 100 000 Sámi
dáiddaguovddážii Kárášjogas čájáhusmáksun. Ortnet sirdojuvvui
Sámediggái 2002:s. Čájáhusmáksu lea vuosttažettiin čilgejuvvon
dainnalágiin ahte dáiddárat geat čájehit iežaset govaid ja dujiid
čájáhusain, galget oažžut mávssu vejolaš vuovdindietnasa manaheami
ovddas. .

5.7	Festiváladoarjja.

Sámediggi háliida viiddidit doarjjaortnega dainnalágiin ahte addá
vuođđodoarjaga ásahuvvon festiválaide. 2003:s lea maiddái lunddolaš
addit doarjaga Kárášjoga beassášfestiválii ja Márkomeanuide. Dása,
ja eará festiváladoarjagiid ovdánahttimii lea dárbu nannet poastta 1
000 000 ruvnnuin, oktiibuot kr 2 128 000.

5.8	Sámi dáiddárstipeanda.

Ulbmilat ja doaimmat.

Stipeandaortnet galgá leat veahkkin joksame Sámedikki dáiddapolitihka
ulbmiliid dan bokte ahte láhčá diliid nu ahte ovttaskas dáiddárat
sáhttet viiddidit ja ođasmahttit sámi dáiddaeallima. Sámedikkis lea
deaŧalaš bargu fuolahit ahte sámi dáiddárat movttiidahttojuvvojit
ráhkadit silolaš eallingeainnu girjjálašvuođa, govvadáidaga ja
duoji, lávluma ja musihka, juoigama, teáhtera, dánsuma, filmma, video
jna. dáfus. Dán bargui gáibiduvvo 1 000 000, ruvdnosaš lasáhus,
oktiibuot kr 2 300 000 2003:s.

Ákkastallan.

Jus dán galgá sáhttit čađahit, de lea deaŧalaš ahte sámi
dáiddáriid stipeandaortnegiid earri lasihuvvo. Evttohuvvo ahte earri
lasihuvvo unnimusat 7 bargostipendii mat bistet 1-5 jagi, 3
bargostipendii nuorra dáiddáriidda mat bistet 1-3 jagi,
dáhkádussisaboađut okta earri 2, ja ahte dihto stipeanddat
lasihuvvojit. Seammás lea deaŧalaš ahte sámi dáiddárat maiddái
árvvoštallojuvvojit go eará stipeanddat juhkkojuvvojit
Kulturdepartemeantta bušeahta bokte. .

5.9	Sámi girjerájusfálaldagaid doarjjaortnegat.

Ulbmilat ja doaimmat.

Sámediggi háliida veahkkin hukset sámi girjjálašvuođabásaid
ovttaskas girjerádjosiidda, ja veahkkin ásahit sámegielat
fierpmádatbálvalusaid ovttaskas girjerádjosiin. Dáinnalágiin háliida
Sámediggi nannet fálaldagaid girjerádjosiin ja girjebussiin sámi
álbmoga ektui. .  Dán bargui dárbbašuvvo kr 1 000 000 2003 rájes.

Ákkastallan.

Olu girjjit leat luoikkahuvvon Sámi sierrabibliotehkas, erenoamážit
girjjit mat geavahuvvojit mobiila girjerájusbálvalusas. Olu dáin
čoakkáldagain leat leamaš deponerejuvvon máŋgga jahkái. Dát doaibma
lea almmatge doaibman nuppeládje go jurdda lei, ii ge leat mielde
hukseme girjjálašvuođabásaid dahje eará sámi girjerájusfálaldagaid
ovttaskas girjerádjosiin. Doaibmá baicca nuppeládje, danne go
girjerádjosat geavahit iežaset návccaid dárogielat girjjálašvuhtii
ja bálvalusaide. .  Dát doaibma bohciidahttá dakkár ipmárdusa ahte lea
Sámi sierrabibliotehka ovddasvástádus fuolahit ahte sámi álbmot
oažžu dohkálaš girjerájusfálaldaga. Danne lea dárbu doarjjaortnegii
mii movttiidahttá girjerádjosiid ja daid eaiggádiid vuoruhit
girjerájusfálaldagaid sámi álbmoga ektui, ja oastit sámi
girjjálašvuođa ja eará gálduid main sihke sámi ja dáčča álbmot
berošta. .  Sámediggi deattuha ahte sámi girjerájusfálaldagat galget
leat riggodahkan maiddái dáčča álbmogii, ja ahte leat mielde
buorideame máhtu ja háhkame buriid guottuid sápmelaččaid ja sámi
kultuvrra, giela ja servodateallima ektui. .

5.10	Sámi kulturfoanda  - iešguđetlágán kulturbargu.

Juolluduvvojit čuovvovaš rámmat guđege kultursuorggi siskkobealde:									.
Tabealla 5.4.


    ( 1 000 kr.).
Sámi kulturfoanda.
2002.
2003.
+/-.
Girjjálašvuohta.
2 000.
2 500.
500.
Musihkka.
1 000.
1 600.
600.
Govvadáidda/duodji.
875.
1 500.
625.
Ovddidit sámi dáidaga*.
0.
500.
500.
Teáhterulbmilat.
400.
700.
300.
Filbmaulbmilat * Ođas.
0.
1 500.
1 500.
Mánáid bajásšaddaneavttut.
2 475.
3 975.
1 500.
Eará doaimmat.
2 250.
2 700.
450.
SUBMI.
9 000.
14 975.
5 975.
* 2002:s ásahuvvui poasta: 52.7 Ovddidit sámi dáidaga , gč. --Sámedikki mearrádusa áššis 24/01.

Ulbmilat .

Sámediggi galgá fuolahit ahte sámi kultuvra ovdána ollislaš
perspektiivva mielde gos servodat ja ovttaskas olmmoš leat
guovddážis. Sámi kulturdoaimmaid ovttastahttin lea deaŧalaš, ja
maiddái dásseárvosaš fálaldagaid ja doaimmaid heiveheapmi
iešguđetge guovlluid dárbbuid mielde. Sámediggi hukse iežas
kulturpolitihka kultuvrralaš árbevieruid ja ođastemiid ektui, nu go
dat ilbmet sámi servodagas dán áiggi. .  Sámi kultuvrras lea lagas
oktavuohta vuođđoealáhusaiguin, luondduin, gielain, árbevieruiguin
ja historjjáin ovttastallama, sosialiserema ja identitehta bokte. Go
galgá fuolahit ja ovddidit sámi kultuvrra, de ferte atnit ollislaš
perspektiivva gos servodat ja ovttaskas olmmoš leat
guovddážis. Sámediggái lea deaŧalaš bargu ovttastahttit sámi
kulturdoaimmaid, heivehit dásseárvosaš fálaldagaid ja doaimmaid
iešguđetge guovlluid dárbbuid mielde. Almmolaš doarjja
girjjálašvuhtii, musihkkii, filbmii ja teáhterii mielddisbuktá
vuođđodoaimmaid mat maiddái váikkuhit eará kultuvrafálaldagaide. Lea
maiddái deaŧalaš bargu háhkat rámmaeavttuid sámi kulturbargui
priváhta doaimmain. Sámediggi galgá iežas kulturpolitihkas fuolahit
kultuvrralaš ruohttasiid ja iežas árbevieruid, nu go dat bohtet
ovdan sámi servodagas. .  Lea deaŧalaš ja mávssolaš doaibma
fuolahit sámi mánáid ja nuoraid bajásšaddaneavttuid. Dasto lea
deaŧalaš geahččalit lágidit dakkár bajásšaddama mii ovdánahttá
mánáid ja nuoraid sámi identitehta. Okta eaktu ovddidit sámi kultuvrra
lea ahte sámi mánát ja nuorat besset vásihit kultuvrralaš
bissevašvuođa sámivuođa dáfus. Sámedikki vuođđoprinsihppa lea
ahte mánáid ja nuoraid doaimmat fertejit heivehuvvot sámi servodahkii
ja dan dárbbuide. .

Doaimmat.

Sámediggi galgá bargat ovddidit sámi girjjálašvuođa, erenoamážit
mánáid ja nuoraid ektui. .  Sámediggi galgá bargat bisuhit
stipeandaortnegiid mat movttiidahttet sámi mánáid ja nuoraid čállit
sámegiela.  Sámediggi galgá joatkit bargat mánáid ja nuoraid ektui
sámi mánáid- ja nuoraidplána vuođul. .  Sámediggi áigu bargat dan
ovdii ahte dálá periodalaš áigečállagat mánáide ja nuoraide ožžot
fásta doarjaga.  .  Sámediggi háliida nannet sámi filbma- ja
videodoaimmaid. Dát ii mielddisbuvtte ahte Sámediggi sáhttá akto
váldit ovddasvástádusa sámi filbmaprošeavttaid ruhtadeamis. Sámediggi
vuordá ahte filbmaruhtadanortnegat mat juo leat ásahuvvon, maiddái
boahtteáiggis leat mielde ruhtadeame sámi filbma- ja
videoráhkadeami. .

Oppalaš bušeahttarámma 2003:s lea kr 14 975 000.
5.11	Sámi falástallan.
Sámediggi  joatká sámi falástallama doarjaga. Dán bargui biddjojit čuovvovaš ekonomalaš veahkkeneavvut: .
									.
Tabealla 5.5.


( 1 000 kr.).
Falástallandoarjja.
2002.
2003.
+/-.
Sámi Valáštallan Lihttu -- Norga.
500.
2 500.
2 000.
Sámi álbmotlaš čuoiganrusttega čielggadeapmi.
0.
1 500.
1 500.
SUBMI.
500.
4 000.
3 500.

Ulbmilat.
Doarjjaortnega ulbmil lea ovddidit sámi identitehta ja gullevašvuođa doaimmaid bokte, ja nannet mánáid ja nuoraid beroštumi sámi falástallamii. Sámi falástallamis lea lagas oktavuohta identitehta- ja gullevašvuođaáššiide, ja danne ferte ge daid buohtastahttit servodaga vuođđo sosiála ja kultuvrralaš norpmáiguin ja árvvuiguin.

Doaimmat.
Sámediggi áigu bargat dan ovdii ahte sámi falástallamii sihkkarastojuvvo almmolaš ruhtadoarjja. Dán oktavuođas berre stáhta juolludit osiid tihppenruđain sámi falástallamii. .
Sámediggi bargá gávdnat jierpmálaš čovdosa ja čielggadeami  Kulturdepartemeantta ja Sámi Valáštallan Searvvi  -- Norga gaskkas ahte movt galgá sirdit tihppenruđaid.
Čuoigamis leat guhkes árbevierut sámi servodagas. Sámediggi áigu bargat dan ovdii ahte čielggaduvvojit buot bealit álbmotlaš sámi čuoiganrusttega ásaheami oktavuođas.

Sámi falástallan lea 2002:s ožžon 500 000 ruvdnosaš juolludeami Sámedikkis. Dasa lassin lea vuordimis ahte sámi falástallan oažžu tihppenruđaid 2002 tihppenbadjebáhcaga juogadeami oktavuođas. Bušeahttadárbu lea  kr 2 500 000. Sámediggi mearrida lagat eavttuid juolludeapmái. .

5.12	Sámi publikašuvnnat -- Gába ja mánáid- ja nuoraidmagasiidna.
Sámediggi vil for 2003 gi følgende tilskudd:.
										.
Tabealla 5.6.


( 1 000 kr.).
Sámi publikašuvnnat.
2002.
2003.
+/-.
Gába.
0.
1 200.
1 200.
Mánáid- ja nuoraidmagasiidna.
0.
1 200.
1 200.
SUBMI.
0.
2 400.
2 400.

Ulbmilat.
Lea deaŧalaš čalmmustahttit sámi nissoniid resurssaid ja návccaid kulturguoddin, ja nissoniid oasseváldima almmolaš servodateallimis. Sámediggái lea deaŧalaš ahte nissonbláđđi šaddá guovddážii ovddidit dásseárvvu sámi servodagas. Sámedikki dievaščoahkkin lea ášši 42/00 Stáhtabušeahtta 2002 gieđahallamis cealkán ahte galgá bargojuvvot erenoamážit dan ovdii ahte gávdnojit periodalaš publikašuvnnat mánáide, nuoraide ja nissonolbmuide. .

Doaimmat.
Bargat dan ovdii ahte sámi nissonáigečállagat sihkkarastojuvvojit ekonomalaš vuođu bistevaš almmuheami várás. .
Bargat dan ovdii ahte sámi publikašuvnnat mánáide ja nuoraide sihkkarastojuvvojit fásta doarjjaortnega. .

2003 bušeahttadárbu Gábii ja mánáid- ja nuoraidmagasiidnii lea oktiibuot kr 2 400 000.
Sámediggi mearrida lagat eavttuid juolludeapmái.

Ákkastallan.
Gába lea nissonbláđđi mii almmuhuvvo dárogillii ja sámegillii. Bláđđi lea almmuhuvvon 1996 rájes. Áigečállaga almmuheapmi lea ruhtaduvvon prošeaktaruđaiguin. Sámediggi lea leamaš váldoruhtadeaddji. Dasa lassin lea ožžon veaháš doarjaga muhtun departemeanttain, ja Suoma Sámedikkis. Sámi mánáidbláđđi ja nuoraidmagasiidna leat almmuhuvvon 1994 rájes. Bláđit leat almmuhuvvon prošeaktaruđaiguin ja Sámediggi lea leamaš váldoruhtadeaddji. .

5.13	Sámi kulturorganisašuvnnat.
Tabealla čájeha Sámedikki juolludeami 2002:s ja dárbbu 2003:s:.

Tabealla 5.7.


( 1 000 kr.).
Sámi kulturorganisašuvnnat.
2002.
2003.
+/-.
Sámi kulturorganisašuvnnat.
1 093.
1 567.
474.
Sámediggi juolluda doarjaga ovttaskas organisašuvdnii iežas jahkásaš bušehtas. .

Ulbmilat.
Ulbmil lea nannet ja ovddidit sámi kultuvrra ja identitehta mii galgá veahkkin háhkat eallasis ja rikkis sámi kultureallima. .

Doaimmat.
Sámediggi áigu sihkkarastit doarjaga sámi kultuorganisašuvnnaide mat rekrutterejit sámi nuoraid. .
Sámediggi áigu bargat sihkkarastit ja ovdánahttit sámi kulturorganisašuvnnaid ekonomalaš rámmaeavttuid.  .

2003 bušeahttadárbu sámi kulturorganisašuvnnaide lea oktiibuot kr 1 567 000.
						   .
Sámediggeráđđi mearrida lagat eavttuid juolludeapmái. Sámediggi bivdá Sámediggeráđi digaštallat organisašuvnna boahttevaš doaimma daiguin gullevaš organisašuvnnaiguin. .

5.14	Sámi kulturviesut.
Sámedikkis lea 2003:s dárbu čuovvovaš  doaibmajuolludeapmái Sámi kulturviesuide:.

Tabealla 5.8.


( 1 000 kr).
Sámi kulturviesut.
2002.
2003.
+/-.
Árran Julevsame Guovdasj, Divttasvuotna .
1 295.
1 670.
375.
Sámi Dáiddaguovddáš, Kárášjohka.
1 250.
1 578.
328.
Ája Sámi Guovddáš, Gáivuotna.
612.
1 400.
788.
Sijti Jarnge, Aarborte.
1 071.
1 350.
279.
Eará ásahusaide.

3 000.
3 000.
SUBMI.
4 228.
8 998.
4 770.

Ulbmil.
Sámedikki ulbmil lea ahte buot almmolaš eiseválddit váldet mielovddasvástádusa sámi kulturdoaimmain ja -ovdáneamis. Dát sisttisdoallá ahte sámi álbmot galgá oažžut čielga vejolašvuođaid čađahit kulturdoaimmaid. Vejolašvuohta čađahit sámi kulturdoaimmaid lea máŋgga ášši duohken. Okta ášši mas lea stuora mearkkašupmi, lea ahte gávdnojit arenát sámi servodagain gos sáhttá čađahit sámi kulturdoaimmaid, ja ahte dát sihkkarastojuvvojit ekonomalaččat.

Doaimmat.
Sámediggi galgá veahkkin sihkkarastit dálá kulturásahusaid.
Fuolahit ahte Ája Sámi Guovddáš Gáivuonas doaibmagoahtá našuvnnalaš sámi ásahussan.
Ásahit mearrasámi guovddáža Billávutnii man doibmii juolluduvvo 2 100 000 ruvdnosaš fásta doarjja.

Doarjjaortnegii eai gula sierra njuolggadusat. 2003 rámma biddjojuvvo 8 998 000 ruvdnui.
Sámediggeráđđi mearrida lagat eavttuid juolludeapmái.

5.15	Sámi lágádusdoarjja.
Ulbmilat ja doaimmat.
Ulbmil lea ahte galget almmuhuvvot nu olu sámi girjjit go lea vejolaš, buoremus kvalitehtas, nannen dihte sámegiela geavaheami ja ovddidan dihte giela, kultuvrra ja identitehta. Sámediggi áigu bargat dan ovdii ahte eambbo fágagirjjálašvuohta jorgaluvvo sámegillii. Sámediggi oaidná dárbbašlažžan hukset bissovaš lágádussuorggi sámi guovlluin.  Okta váldoulbmil dán suorggis lea almmuhit sámegiel girjjiid ja hukset vuođu sámi kultuvrralaš infrastruktuvrii sámi guovlluin, ee. sámegielat girječálliid ja buvttadeddjiid bokte. .
Ferte geahččalit háhkat buoremus resursageavaheami ja ráhkadit nu olu girjjiid go sáhttá resursarámmaid siskkobealde dan bokte ahte sámegiel girjjiid geavaheapmi lassána. .
Sámediggi lea olu jagiid bargan doarjut sámi lágádusdoaimma dan bokte ahte lágádusaide juolluduvvo dihto vuođđodoarjja mii galgá sihkkarastit unnimusdoaimma. Lágádusaid doaibma ferte ruhtaduvvot ovttaskas almmuheami doarjaga bokte. Dán ortnega dárbu biddjo 4 000 000 ruvdnui 2003:s. .

Ákkastallan.
Lágádusdoarjja berre leat seamma dásis go ođđadárogiela doarjja, mii lea 4 000 000 ruvnno jahkái. Sámi lágádusdoarjja lea álo leamaš 1 500 000 ruvnno ja dál lea dárbu lasihit ekonomalaš doarjaga. Sámegiel girjjiid dovdomearka lea ahte ráhkaduvvojit hui unnán gáhppálagat hávális. Sámi lágádusat eai sáhte rehkenastit dinet bearehaga girjjiid vuovdimiin. Lea áddjás bargu háhkat máhtu sámegiela geavaheamis ja máŧas doallamis. Lea maiddái dárbbašlaš ovddidit sámegiela geavaheami edb dáfus. .

Erenoamážit fágagirjjálašvuođa dáfus lea dárbu eambbo sámegielat girječálliide, danne go sámegillii eai gávdno seamma olu vuođđogirjjit go dárogillii. Lea dárbu sierra ráđđeaddái (konsuleantavirgi - kr 500 000), mii sáhttá erenoamážit bagadallat sin geat eai leat oahppan čállit sámegillii, muhto geat máhttet hupmat ja lohkat sámegiela. Sis lea dan mađe olu máhttu ja diehtu ahte lea dárbbašlaš juogaládje čállit, čohkket ja arkiveret muitalusaid. Jurdda lea ahte konsuleanta finada čeahpes muitaleddjiid guossis, doallá oanehis kurssaid, semináraid, čoahkkimiid ja konferánssaid jna. .

Lea maiddái dárbu nannet sámi girjjiid oastinortnegiid, ja lasáhus berre loktejuvvot 500 000 ruvdnui. .

5.16	Preassadoarjja sámi aviissaide.
Doaimmat.
Kulturdepartemeantta bušeahta juolludeapmi kap. 335 poasta 75 bokte  "Doarjja sámi aviissaide" lea 2002:s kr 11 000 000. 2003:s evttohuvvo doarjja lasihuvvot 5 000 000 ruvnnuin, oktiibuot 16 000 000 ruvdnui. .

Ákkastallan.
Lea dárbu ražistit albmaládje jus galgá olahit bajimus ulbmila Sámedikki sámi mediapolitihka mearrádusas (ášši 22/2001). Ulbmil lea ásahit ekonomalaš vuođu sámi riikkaviidosaš áviissaid beaivválaš almmuhemiide 2006 rádjái. .
Lea áddjás bargu hukset doarvái buori gelbbolašvuođa áviisafitnodagain jus galgá viiddidit doaimma riikkaviidosaš áviisan. Dalle lea dárbu olu investeret bargiide, visttiide, teknihkkii ja vel ásahit ođđa guovllukantuvrraid. Dárbbašlaš rámmaeavttuid haga, nu go preassadoarjaga haga, ii sáhte ovddidit ollislaš ja máŋggabealát beaivválaš preassafálaldaga sámi álbmogii. .
Sámi áviissat leat deaŧalaš ásahusat sámi giela, kultuvrra, servodateallima ja identitehta nannemis. Gáibiduvvo ahte áviissat galget oažžut čielga vejolašvuođaid gokčat buot sámi ássanguovlluid, eai ge dušše sámi guovddášguovlluid siskkit Finnmárkkus. .
Aktiivvalaš sámi beaivepreassa lea dárbbašlaš sihkkarastit diehtogaskkusteami ja cealkinfriddjavuođa vuođđoeaktun ealli sámi demokratiijas. Sámi aviissat leat deaŧaleamos arenát sámi servodaga almmolaš debáhtas ja fertejit ovddiduvvot ja viiddiduvvot riikkaviidosaš beaivválaš áviisan nu go Sámediggi lea háliidan.  .

6	Birasgáhttendepartementa .
Birasgáhttendepartementa lea 2002:s evttohan juolludit ruđa Sámediggái kap. 1429 poasta 72.7 bokte, kr   1 000 000.  Sámediggi evttoha lasihit doarjaga 4 800 000 ruvdnui.  3 800 000 ruvdnosaš lasáhusas lea čuovvovaš vuoruheapmi :     .
Tabealla 6.1.



(1000 kr).
Vuoruheapmi .
Namahus.
2002.
2003.
+/-.
1.
Doaibmagolut.
0.
1 800.
1 800.
2.
Doarjja sámi kulturmuitosuodjaleapmái.
1 000.
3 000.
2 000.
Kap.poasta .
1429.72.7.
1 000.
4 800.
3 800.

1. Doaibmagolut.
Ulbmilat ja doaimmat.
Sámediggi galgá ovddidit birasgáhttejeaddji luonddu- ja resursageavaheami mii ovddida ja seailluha sámi kultuvrra ja servodateallima. Dan galgá olahit dainnalágiin ahte Sámediggi joatká báikkálaš sámi birasbarggu LA21 oktavuođas, seammás go birasperspektiiva váldo buorebut vuhtii Sámedikki oppalaš barggus iešguđetge surggiin. Guovllu kulturmuitosuodjalanbargu galgá nannejuvvot dainnalágiin ahte Sámediggi oažžu vejolašvuođa njuolgut eaktudit movt sámi resursa- ja servodatberoštumiid galgá áimmahuššat stuorit areálasisabahkkemiid oktavuođas. Sámediggi dárbbaša nannet biras- ja areálaáššiid barggu golmmain ođđa virggiin ja dasa dárbbaša kr 1 800 000.

Ákkastallan.
Dál leat Sámedikkis 10 áššemeannudanvirggi sámi kulturmuitoberoštumiid árvvoštallamii buot lágán areálaáššiid dáfus Hedmárkkus Finnmárkui. Virggit leat juhkkojuvvon njealji guovllukantuvrii.

1999:s álggahii Sámediggi guovllukantuvrra Davit Nordlándii, Divttasvutnii, dušše ovttain áššemeannnudanvirggiin. Kantuvrras lea dahkamuš hui ollu gielddaiguin, ja lea dál juo hui lossa dilis jus šaddá buozanvuohta dahje turnover. Lea čielga dárbu nannet áššemeannudankapasitehta, gč. NIBRa 1998 árvvoštallanraportta sámi kulturmuitogáhttema organiserema birra. Go buohtastahttá guovllukantuvrraid fylkkagieldda kultursuodjalanossodagaiguin, de berrejit guovllukantuvrrain leat unnimustá guokte áššemeannudeaddji virggi. Kantuvra han fátmmasta áidna julevsámi guovllu, mii lea rašes dilis, muhto mas lea positiivvalaš ovdáneapmi. Kapasitehta lasiheapmi buoridivččii erenoamážit vejolašvuođa aktiivalaččat bargat suodjalus-, dikšun- ja diehtojuohkinbargguiguin, maid dál lea hui váttis doaimmahit. Vai julevsámi guovlluin beasašii aktiivalaččat bargat ja áimmahuššat sámi servodatberoštumiid stuorit areálaáššiin ja váikkuhusčielggademiin, ferte hálddahusa nannet ođđa áššemeannudeaddji virggiin. Bargiid lasiheapmi heive Birasgáhttendepartemeantta ja Riikkaantikvára ulbmilii nannet kultursuodjalanbarggu resurssaid.

Lea dárbu nannet áššemeannudankapasitehta Sámedikki kulturmuitohálddahusas Finnmárkkus. Lea erenoamáš dárbbašlaš lasihit diehtojuohkima ja ráđđeaddima stuorimus sámi fylkkas ja gos eanas automáhtalaččat ráfáidahtton kulturmuittut leat sámi kulturmuittut.

Sámediggi lea guhká juo háliidan, ja oaidnán dárbbu, nannet birasfágalaš gelbbolašvuođa iežas hálddahusas ja politihka hábmemis. Sámediggi háliida joatkit Agenda 21 barggu ja nannet iežas rolla »guovddáš bargin» nu go lea čilgejuvvon Agenda 21:s. Resursadárbbu duogážin leat nappo hástalusat ráđđehussii Rio-konferánssas, nu go lea čilgejuvvon Agenda 21:s, 26. kapihttalis ja ráđđehusa iežas áššemáinnašeamis St.dieđáhusas nr. 41 (1996-97). Norgga sámepolitihka birra, gč. 16. kapihttala.

Sámedikki birasfágalaš gelbbolašvuohta dárbbašuvvo našuvnnalaš oktavuođas vai Sámediggi šaddá vurdojuvvon aktiivalaš bealálažžan ráđđehusa birasgáhttenpolitihkalaš barggu ovddideamis ja riikka birasdili buorideamis, nu go lea áigumuš St. dieđáhusas nr. 24 (2000-2001).

Ovddeš bušeahttaárvalusain leat ákkastan ahte lea dárbu prošeaktavirgái ráhkadit sámediggedieđáhusa biras- ja areálaperspektiivvaid dáfus, joatkkan Konvenšuvdnii biologalaš girjáivuođa ja Agenda 21 bargui. Leat maid ákkastan areálahálddašanvirggi dárbbu, sámi servodatberoštumiid áimmahuššama dárbbu stuorit areálasisabahkkemiin, erenoamážit váikkuhusčielggademiid dáfus. Sámediggi háliida muđui hábmet biras- ja areálahálddašanpolitihka. Dasa maid dárbbašuvvojit resurssat ja gelbbolašvuohta.

Sámedikki birasfágalaš hástalusaid systemáhtalaš barggu nannen gievrudahtašii Sámedikki buorebut bargat buohtalaga guovddáš ja báikkálaš eiseválddiiguin nana, bistevaš ovdáneamis. Álgovuorus gokčá okta virgi birasfágalaš gelbbolašvuođadárbbu.

2. Kulturmuitosuodjalanbarggu doarjja.
Ulbmilat ja doaimmat.
Sámediggi galgá suodjalit sámi kulturmuittuid ja kulturbirrasa dakkár málliin mii nanne ja ovddida sámi kultuvrra. Sámediggi galgá doarjut sámi doaibmabijuid ruhtadit duođaštusbargguid, heiveheami, dikšuma, ođasteami ja sámi kulturmuittuid ja kulturbirrasa guoskevaš doaimmaid.

Sámediggi dárbbaša kr 3 000 000 nannet sámi kulturmuitobarggu 2003:s.

Ákkastallan.
Doarjjaortnet dárbbaša buoridit ekonomiija danne go ohccit leat lassánan hui ollu maŋŋel go ortnet almmuhuvvui 2001:s. 2001:s ledje 60 ohcci doarjagii mii oppalaččat lei kr 4 720 000. Lasiheapmi galgá sihkkarastit ahte priváhta doaibmabijuid maid galgá sáhttit vuoruhit. Lea deaŧalaš fuobmát ahte Sámedikki prošeakta, sámi visttiid suodjalan- ja hálddašanplána, gárvána 2003:s. Dál juo oaidnit ahte leat ollu automáhtalaččat ráfáidahtton sámi visttit mat eai goassege leat suodjaluvvon ja gozihuvvon. Ii dáidde leat badjelmearálaš go navdit leat 1200 automáhtalaččat ráfáidahtton sámi vistti. Dat lasiha Norgga automáhtalaččat ráfáidahtton visttiid logu gáfadit. Sámediggi vuordá seamma vejolašvuođa divodit ja várjalit sámi automáhtalaččat ráfáidahtton visttiid go eará automáhtalaš ráfáidahtton visttiid Norggas. Govttolaš álgu 2003:s lea kr 2 000 000. Guovddáš čuokkisin galgá maid leat ahte Sámediggi galgá leat nu friddja go vejolaš hálddašit sámi kulturmuitosuodjalanruđaid sorjjasmeahttumit Birasgáhttendepartemeantta/Riikkaantikvára ortnegiin.


7	Eanandoallodepartementa .
Eanandoallodepartementa lea 2002:s sirdán kr 2 000 000 boazodoallošiehtadusas kap 1147 poasttas 50 ja kr 2 000 000 eanandoallošiehtadusas kap 1150 poasttas 11.  Dát šiehtadusruđat eai leat mearriduvvon.  Šiehtadusbeliid gaskkas leat jahkásaš šiehtadallamat. Sámediggi háliida fásta jahkásaš juolludemiid ja eaktuda ahte oktiibuot kr 4 000 0000 sirdojuvvo Sámediggái 2003 rájes.
      .
Tabealla 7.1.



(1000 kr).
Kap.poasta.
Eanandoallu.
2002.
2003.
+/-.
1147.50.
Ovddidit boazodoalu.
2 000.
2 000.
0.
1150.11.
Ovddidit eanandoalu.
2 000.
2 000.
0.

SUBMI.
4 000.
4 000.
0.

Ulbmilat ja doaimmat.
Sámediggi galgá ovddidit nana ja ealli sámi servodaga máŋggabealát ealáhus-, kultuvra- ja servodateallimiin. Ealáhusšiehtadusaid gaskaomiid ulbmilin lea láhčit lotnolasealáhusaid dili. Lea deaŧalaš buohtalastit gaskaomiid geavaheami eanandoallo-, boazodoallo- ja guolástuspolitihkas, sihkkarastit buori lotnolasealáhusvejolašvuođa. Árbevirolaš lotnolasealáhusdoaimmas lea leamaš heivehanmunni. Hástalussan lea ge joatkit dan muni maiddái eará virggiide mat doaimmahuvvojit lassin vuođđoealáhusaide. Sihkkarastin dihte dakkár boahttevaš lotnolasdoaimmaid, dárbbašuvvo vuoruhit ovddidandoaibmabijuid nu go gelbbolašvuođa lasiheami, fierpmádagaid vuođđudemiid, innovašuvnnaid ja álggahandoarjagiid.

Dál viidásetbuvttadit vuođđoealáhusat unnán iežaset gálvvuid. Jus ieža viidásetbuvttadišgoađáše gálvvuideaset, de livčče ealáhusdoaimmaheddjiin buoret iešbirgenvejolašvuođat, seammás go ealáhusat šattaše eambbo gánnáhahttin ja attáše eambbo bargosajiid. Áiggi vuollái unnidivččii dat veahá daid buvttadangáibádusaid mat dál leat boazodoalus ja eanandoalus. Boazodoalus livččii dat oassin nana, bistevaš sámi ealáhusa ovddideamis.

Ákkastallan.
Eanandoallu lea deaŧalaš oassi sámi kultuvrra ávnnaslaš vuođus. Dat lea hui guovddážis sámi kulturárbevieruid seailluheamis seammás go addá deaŧalaš bargosajiid sámi guovlluin.

Stáhta boazodoallopolitihkka lea oassin stáhta sámi- ja álgoálbmotpolitihkas. Boazodoallu lea okta dain deaŧaleamos sámi ealáhusain. Boazodoallu lea, nu go sámi servodat muđui, nuppástuvvan ollu maŋemus moattilogi jagis. Ealáhus lea ferten heivehit iežas ođđa rámmagáibádusaide mat leat čuvvon dábálaš servodatnuppástumiid. Boazodoalu ealáhuslaš ja kultuvrralaš mearkkašupmi sámi álbmogii dahká ealáhusa erenoamáš mávssolažžan sámepolitihkalaš oktavuođas. Danne ii sáhte boazodoallopolitihka árvvoštallat sierra ealáhuslaš perspektiivvas. Láhkaaddi ja eará eiseválddit galget álo vuhtii váldit ahte boazodoallu dasa lassin lea erenoamáš sámi eallinvuohki ja guovddáš kultuvraguoddi.


8	Sosiala- ja dearvvašvuođadepartementa.
Sosiala- ja dearvvašvuođadepartementa 2002:s evttohan juolludit ruđa Sámediggái kap. 701 poasta 21.05 bokte,  kr 5 800 000.  Sámediggi evttoha lasihit doarjaga 2003:s 7 000 000 ruvdnui. .
Tabealla 8.1.



( 1 000 kr).

Dearvvašvuođa- ja sosialáššit.
2002.
2003.
+/-.
Kap.poasta .
701.21.05.
5 800.
7 000.
1 200.

8.1	Dearvvašvuođa- ja sosialáššit.
Ulbmilat ja doaimmat.
Sámedikki ulbmil dearvvašvuođa- ja sosialvuoruhemiin lea ovdánahttit dásseárvosaš dearvvašvuođa- ja sosialfálaldaga sámi álbmogii. .

Sámediggi áigu vuoruhit sámi dearvvašvuođa- ja sosialpolitihkalaš barggu. Guovddáš eiseválddiiguin ovttas áigu Sámediggi bargat dan ovdii ahte 2002 prošeaktaruđat árvvoštallojuvvojit buoremus lági mielde. Sámediggi vuordá ahte ortnet joatká maŋŋel árvvoštallama, ortnega hápmi gal dattetge lea árvvoštallanbohtosiid duohken. Prošeakteruđaid juolludeapmi iešguđetlágán vuoruhuvvon doaimmaide galgá ain leat guovddáš bargodoaibman. .

Earret prošeaktaruhtajuolludeami ja dan čuovvoleami, ja muđui dearvvašvuođa- ja sosialaáššiid barggu, háliida Sámediggi nannet dearvvašvuođa- ja sosialadoaimmaid čuovvovaš vugiin:.
                          .
Ovddidit Sámedikki dearvvašvuođa- ja sosialapolitihka.
Ovdánahttit rolla sámepolitihkalaš eaktudeaddjin mii guoská dearvvašvuođa- ja sosialáššiide stáhtalaš eiseválddiid ektui. .
Ásahit, ovddidit ja jođihit diehtojuohkinbálvalusa, mas šaddá deaŧalaš bargun čohkket diehtojuohkinávdnasiid ja fágagirjjálašvuođa sámegillii ja sámi dearvvašvuođa- ja sosialdiliid birra. .
Nannet diehtojuohkin- ja bagadallandoaimma sámi dearvvašvuođa- ja sosialaáššiid dáfus, sámi geavaheddjiid dárbbuid dáfus, geavaheddjiid vuoigatvuođaid dáfus dearvvašvuođa- ja sosialbálvalusas ja gaskkustit oktavuođa sámi álbmogiin. .
Ovddidit sámi dearvvašvuođa- ja sosialaáššiid ovttasbarggu eará davviriikkaiguin. .
Nannet álgoálbmogiid dearvvašvuođadili barggu, earret eará Máilmmi dearvvašvuođaorganisašuvnna (WHO) ektui.

Evttohit ahte Sosiala- ja dearvvašvuođadepartementa lasiha juolludemiid 7 000 000 ruvdnui vai sáhttit čuovvolit sámi dearvvašvuođa- ja sosialáššiid barggu.  Dása gullá maiddái nannet Sámedikki hálddahusa 2 fásta virggiin. .



9	Olgoriikkadepartementa.

Sámediggi evttoha 2003:s ásahit ođđa poasta 50 doaibmagoluide, oktiibuot kr 600 000 mii  sirdojuvvo Olgoriikkadepartemeanttas.  .
Tabealla 9.1.



( 1 000 kr).

Doaibmagolut.
2002.
2003.
+/-.
Kap.poasta.
 Poasta 50 (ođas).
0.
600.
600.

9.1	Doaibmagolut.
Álgoálbmotvuoigatvuođat ja riikkaidgaskasaš bargu .
Ulbmilat ja doaimmat.
Sámediggi áigu aktiivvalaččat searvat riikkaidgaskasaš álgoálbmotbargui mii galgá nannet álgoálbmogiid dili oppalaččat máilmmis ja erenoamážit sápmelaččaid dili álgoálbmogin. Riikkaidgaskasaš bargu galgá dáhpáhuvvat proseassaid ja prográmmaid bokte mat gusket álgoálbmogiidda riikkaidgaskasaš dásis ja rádjeguovlluid dásis, dát guoská maiddái davviiriikkalaš dássái. .
Sámediggi áigu deattuhit dan ovdáneami mii dáhpáhuvvá riikkaidgaskasaččat álgoálbmotvuoigatvuođaid dáfus. Álgoálbmotvuoigatvuođat ja álgoálbmogiid iešmearridanriekti galget leat guovddážis Sámedikki siskkáldas barggus ja ovttasbarggus guovddáš eiseválddiiguin. .
Sámediggi áigu vuoruhit riikkaidgaskasaš álgoálbmotbarggu dan bokte ahte aktiivvalaččat searvá čoahkkimiidda, konferánssaide ja semináraide. Deaŧalaš oassi barggus lea buoridit ovttasbarggu guovddáš eiseválddiiguin. Leat olu riikkaidgaskasaš proseassat mat gáibidit searvama ja beroštumi Sámedikki bealis. Danne dárbbaša Sámediggi kr 600 000 ruhtadit ođđa virggi dán bargui.

Ákkastallan.
Sámediggi áigu ain joatkit searvat aktiivvalaččat riikkaidgaskasaš bargui álgoálbmotáššiid barggu dáfus. Dát bargu gáibida ulbmillaš doaimma iešguđetlágán proseassain ja prográmmain mat guoskkahit álgoálbmogiid dili miehtá máilmmi. Dása gulla oasálastin Arktalaš Ráđis ja Barentsovttasbarggus, ON bargguid čuovvoleapmi álgoálbmotvuoigatvuođaid ja -áššiid dáfus -- dás namuhuvvo álgoálbmotjulggaštusa bargu. Muđui guoská dása Permanent forum čuovvuleapmi ja biologalalaš máŋggabealátvuođa konvenšuvnna čuovvoleapmi, ja maiddái WHO bargu ja eará gullevaš ON orgánat maidda Sámediggi ferte čájehit beroštumi.  .

10	Guolástusdepartementa.
Sámediggi evttoha ásahit ođđa poasta 50 2003:s, mii lea kr 3 000 000 guolástusdoaimmaide sirdojuvvon Guolástusdepartemeanttas.  .
Tabealla 10.1.



(  1 000 kr).

Guolástusdoaimmat .
2002.
2003.
+/-.
Kap.poasta .
Poasta 50 (ođas).
0.
3 000.
3 000.

1. Guolástusdoaimmat.
Ulbmilat ja doaimmat.
Sámediggi galgá leat mielde seailluheame ja ovddideame guolásteami vuođđuealáhussan dan bokte ahte hukse gádde- ja vuostáváldinrusttegiid, láhttáid, šaddadanrusttegiid, hálddahuslaš ortnegiid ja reguleremiid mat leat báikkálaččat heivehuvvon. .

Sámediggi doalaha ovdalis čilgejuvvon dárbbuid ja bivdá danne ahte Guolástusdepartementa juolluda        3 000 000 ruvnno 2003 stáhtabušeahtas doaimmaide sámi riddo- ja vuotnaguovlluin. Ruđat galget geavahuvvot hukset infrastruktuvrra ja guolásteami ovdánahttindoaimmaide, nu go ee. boahtá ovdan Sámedikki sámi riddo- ja vuotnaguovlluid doaibmaplánas ja Sámi guolástuslávdegotti mearrádusevttohusas.

Ákkastallan.
Sámediggi doallá oktavuođa guolástuseiseválddiiguin dikki politihkalaš jođihangotti ja Guolástusdepartemeantta čoahkkimiid bokte. Sámediggi ii leat ovddastuvvon Norges Fiskarlagas ealáhusšiehtadusaid dáfus dahje Norgga-ruošša guolástuslávdegottis guolleeriid sturrodaga dáfus (TAC). Sámediggi lea dušše ovddastuvvon ovttain fásta miellahtuin Regulerenráđis. Guolásteapmi sámi riddo- ja vuotnaguovlluin lea hui deaŧalaš sihke kultuvrii, gillii ja ealáhussii. Dát mielddisbuktá earret eará ahte guolásteapmi lea guovddážis ássama dáfus sámi riddo- ja vuotnaguovlluin. Sámediggi lea dikki álggu rájes, 1989 rájes, bargan aktiivvalaččat dan ovdii ahte riddo- ja vuotnaguovlluid guolásteaddjit besset doalahit iežaset guolástanvuoigatvuođaid ja ahte eai jávkka guovllus. Go Sámedikkis eai leat njuoggo šiehtadallamat stáhtain ruhtajuolludemiid dáfus nannet guolásteami ealáhussan sámi guovlluin, de lea diggi das gitta ahte guovddáš guolástaneiseválddit doahttalit sámi beroštumiid earaládje. .

Sámediggi lea dássážii čoavdán guolásteami resursaáššiid dábálaš bušeahttarámmaid siskkobealde, muhto jus galgá sáhttit čuovvolit dán deaŧalaš barggu, de fertejit juolluduvvot sierra ruđat dása boahtteáiggis. .

11.	Ealáhus- ja gávpedepartementa.
Sámediggi evttoha ásahit ođđa poasta 50 mii lea oktiibuot kr 3 000 000 doaibmagoluide sirdojuvvon Ealáhus- ja gávpedepartemeanttas čuovvvoš vuoruhemiin :.
Tabealla 11.1.



(  1 000 kr).
Vuoru-heapmi .
Namahus.
2002.
2003.
+/-.
1.
Doaibmagolut.
0.
1 400.
1 400.
2.
IKT doaimmat.
0.
1 600.
1 600.
Kap.poasta .
Poasta 50 (ođas).
0.
3 000.
3 000.

11.1	Doaibmagolut.
Ulbmilat ja doaimmat.
Sámediggi galgá fuolahit sámi servodatberoštumiid minerálaresurssaid hálddašeamis sámi guovlluin. Dárbu 2003:s lea kr 1 400 000.
Ákkastallan.
Sámediggi lea máŋga jagi bargan áššiiguin mat gusket minerálaresurssaid hálddašeapmái. Áššit mat gusket minerálaresurssaid hálddašeapmái leat guovddážis sihke dálá vuoigatvuođaproseassas ja konkrehta ovttaskasáššiin. Dát áššit leat lossa áššit, ja Sámedikki mielas lea deaŧalaš ahte Ealáhus- ja gávpedepartementa veahkehit nannet Sámedikki kapasitehta. Dása gullá ruhtajuolludeapmi ođđa virgái, ja maiddái resurssat olggobeale veahkkái diehtofágalaš árvvoštallamiid hámis.  .
11.2	IKT doaimmat.
Ulbmilat ja doaimmat.
Sámediggi galgá veahkkin ráhkadit diehtojuohkin- ja gulahallanteknihkalaš čovdosiid mat sáhttet buoridit bálvalusfálaldaga buot sámiide olles Norggas. Dássážii leat dákkár doaimmat álggahuvvon prošeavttaid ja ad-hoc proseassaid bokte, ja dál oaidnit dárbbu buoridit bistevaš barggu kapasitehta dán suorggis. Danne bivdit ahte Ealáhus -- ja gávpedepartementa juolluda ruđa ovtta IKT-koordináhtor-virgái ja addá resurssaid ruhtadit prošeavttaid ja olggobealde veahki/oastit bálvalusaid. Dárbu 2003:s lea kr 1 600 000.
Ákkastallan.
Sámedikkis leat olu vásáhusat daiguin hástalusaiguin maiguin smávva giellajovkkožat deaividit IKT-suorggis. Ođđa teknologiija ja čuolmmat sámi bustávaiguin lea okta ovdamearka dain čielga hástalusain mat mis leat. Nubbi hástalus leat dat erenoamáš gáibádusat mat biddjojit ođđamállet servodatovdáneami dáfus dakkár servodagas gos leat stuora geográfalaš gaskkat ja  unnán olbmot. .
Sámedikki ulbmil lea veahkkin gávdnat čovdosiid mat sáhttet viiddidit bálvalusfálaldagaid sámiide miehtá Norgga. Dát bargu gáibida olu návccaid. Dat gáibida sihke aktiivvalaš koordinerema ja oastit čovdosiid ja bálvalusaid. Sámediggi lea dál juo šiehtadallan oažžut sámi bustávaid Microsofta ođđaseamos prográmmagálvvuide, ja dása gullet maiddái boahttevaš čovdosat.  .


Ášši meannudeapmi loahpahuvvui skábmamánu 29. beaivvi 2001 dii. 18.00.

Ášši 43/01.
Sámi leavgga geavaheapmi - gulaskuddan.
Ášši meannudeapmi álggahuvvui skábmamánu 29. beaivvi 2001 dii. 18.00.
Áššebáhpirat.
Gieldda- ja guovlludepartemeantta 31.07.01 beaiváduvvon reive, raporttain sámi leavgga geavaheami hárrái, geigejuvvon GGD:s suoidnemánus 2001.
Sámedikki leavganjuolggadusat, mearriduvvon 10.11.01, áššis 50/00.
Sámi leavgabeaivvit ja norgalaš almmolaš leavgabeaivvit.
Gulaskuddamat.
Evttohusat ja vejolaš mearkkastagat.
Sámediggeráđi árvalus Sámediggái:.
I	Njuolggadusat sámi leavggain levgemii Norggas.
Sámediggi dohkkeha čuovvovaš njuolggadusaid sámi leavggain levgemii Norggas:.
1	Dohkkeheapmi.
Sámi leavga dohkkehuvvui 13. Sámekonfereanssas Åres 15.08.1986. Dan rájes lea leavga geavahuvvon. Sámi leavga lea dohkkehuvvon geavahuvvot almmolaš visttiin ja opmodagain dahje visttiin ja opmodagain maid almmolaš eiseválddit eanaš geavahit.
2	Leavgaortnet.
Sámi leavga lea Norgga, Ruoŧa, Suoma ja Ruošša sápmelaččaide oktasaš, ja leage dalle sámi álbmoga oktasaš symbola. Norgga leavggas lea stuorát mearkkašupmi go Sámi leavggas, muhto Sámi leavggas lea stuorát mearkkašupmi go gielda- ja fylkaleavggas ja eará vejolaš guovlolaš leavggain.
Norgga leavggas lea stuorát mearkkašupmi go sámi leavggas almmolaš norgalaš leavgabeivviin ja almmolaš norgalaš oktavuođain dalle go levgejuvvo. Eará riikkaid leavggain lea maiddái stuorát mearkkašupmi go sámi leavggas. Dain oktavuođain goas sámit leat stuorábuš riikkaidgaskasaš konfereanssaid doaluid lágideaddjin, lea lunddolaš ahte sámi leavga biddjojuvvo doaluidlágideaddjileavgan bálddalaga Norgga leavggain, ja das lea dalle stuorát mearkkašupmi go guosseriikkaid leavggain.
3	Levgen.
Gielddat ja fylkkagielddat berrejit geavahit sámi leavgga, ja ávžžuhuvvojit ráhkadit levgennjuolggadusaid, mat gusket maiddái sámi leavggain levgemii ja levgemii sámi leavgabeivviin. Sámi leavggain sáhttá levget okto dahje oktanaga Norgga leavggain. Sámi leavggain sáhttá levget maiddái beallestákkus.
4	 Buorit levgendábit.
Sámi leavga lea sámi álbmoga symbola ja dat siskkilda allaáiggálašvuođa, ja dan galgá gudnejahttojumiin geavahit. Norgga leavgga levgennjuolggadusat gustojit sámi leavgga geavaheapmái (stággui bidjan ja eretváldin) ja meannudeapmái.
Buori levgendáhpái gullá maiddái dat ahte sámi leavgga geavaheapmi ráddjejuvvo gávppálaš oktavuođain.
5	Sámediggi vástida gažaldagaide sámi leavgga geavaheami birra.
II	Guovvamánu 6. beaivi almmolaš leavgabeaivin Norggas.
Sámediggi doarju evttohusa ahte guovvamánu 6. beaivi, sámi našunalbeaivi, šaddá almmolaš norgalaš leavgabeaivin Norggas. Sámi leavggain sáhttá levget okto dahje oktanaga Norgga leavggain. .
III	Eará bealit.
Sámediggi bivdá Gieldda- ja guovlludepartemeantta jođánepmosit álggahit dárbbašlaš láhkatekhnihkalaš árvvoštallamiid sámi leavgga geavaheami formaliserema ektui Norggas.

Evttohus 1, Anders Urheim, Bargiidbellodaga sámediggejoavku:.

Sámediggi fuopmášuhttá ahte Isak Saba riegádanbeaivi lea 15.11.1875 iige 15.08.1875 nugo sámekonfereansa boastut lea mearridan. Sámediggi dáhttu skábmamánu 15. b. dohkkehuvvot sámi leavgabeaivin.

Sámedikki oaidnu lea ahte leavgabeaivi guovvamánu 6. b. galgá gohčoduvvot »samefolkets dag» dárogillii. Namahus »samenes nasjonaldag» sáhttá boastut áddejuvvot nu ahte doahpaga berre čielggadit. Našuvdna lea meroštallojuvvon olmmošjoavku, mas lea oktavuođadovdu oktasaš historjjá ja kultuvrra geažil, dábálaččat maiddái oktasaš giela geažil. Doaba »nasjonal» dávjá čatnasa máiddái álbmotstáhta rájáide ja sisriikkalaš doaimmaide, muhto seammás geavahuvvo maiddái čilget álbmoga searvevuođa. Dan sivas oaivvilda Sámediggi ahte lea buoret geavahit namahusa »samenes nasjonaldag». Sámekonfereansa mearridii ahte beaivvi sámegielnamahus galggai leat Sámi álbmotbeaivi.

Sámediggi mearkkaša ahte dát lea gulaskuddancealkámuš, mii cealká Sámedikki oainnu sámeleavgga geavaheami oktavuođas.
Jienasteapmi.
39 áirasis ledje 38 mielde jienasteamis.

Jienasteapmi čađahuvvui čuovvovaš vugiin.
Evttohus 1 mearriduvvui ovttajienalaččat mearkkašupmin áššái.
Sámediggeráđi árvalus mearriduvvui ovttajienalaččat.
Beavdegirjelasáhus.
Dán áššis ii ovddiduvvon beavdegirjelasáhus.
Sáhkavuorro- ja replihkkalistu.

Sáhkavuorru.
Replihkka.
1.
Randi A. Skum, áššejođiheaddji.
2.
Anders Urheim.

3.
Olav Dikkkanen.

4.
Anders Urheim.
Geir Tommy Andersen.


Ingar Eira.


Sven-Roald Nystø.
5.
Johan Mikkel Sara.
Per Edvin Varsi.
6.
Ragnhild L. Nystad.

7.
Per Solli.
Ragnhild L. Nystad.


Sven-Roald Nystø.


Per Solli.
8.
Svein Peter Pedersen.
Willy Ørnebakk.


Per Edvin Varsi.


Svein Peter Pedersen.
9.
Olav Dikkanen.

10.
Anders Urheim.

11.
Isak Mathis O. Hætta.

12.
Willy Ørnebakk.

13.
Randi A. Skum, áššejođiheaddji.
Sámedikki mearrádus maŋŋá jienasteami lea ná:.
I	Njuolggadusat sámi leavggain levgemii Norggas.
Sámediggi dohkkeha čuovvovaš njuolggadusaid sámi leavggain levgemii Norggas:.
1	Dohkkeheapmi.
Sámi leavga dohkkehuvvui 13. Sámekonfereanssas Åres 15.08.1986. Dan rájes lea leavga geavahuvvon. Sámi leavga lea dohkkehuvvon geavahuvvot almmolaš visttiin ja opmodagain dahje visttiin ja opmodagain maid almmolaš eiseválddit eanaš geavahit.
2	Leavgaortnet.
Sámi leavga lea Norgga, Ruoŧa, Suoma ja Ruošša sápmelaččaide oktasaš, ja leage dalle sámi álbmoga oktasaš symbola. Norgga leavggas lea stuorát mearkkašupmi go Sámi leavggas, muhto Sámi leavggas lea stuorát mearkkašupmi go gielda- ja fylkaleavggas ja eará vejolaš guovlolaš leavggain.
Norgga leavggas lea stuorát mearkkašupmi go sámi leavggas almmolaš norgalaš leavgabeivviin ja almmolaš norgalaš oktavuođain dalle go levgejuvvo. Eará riikkaid leavggain lea maiddái stuorát mearkkašupmi go sámi leavggas. Dain oktavuođain goas sámit leat stuorábuš riikkaidgaskasaš konfereanssaid doaluid lágideaddjin, lea lunddolaš ahte sámi leavga biddjojuvvo doaluidlágideaddjileavgan bálddalaga Norgga leavggain, ja das lea dalle stuorát mearkkašupmi go guosseriikkaid leavggain.
3	Levgen.
Gielddat ja fylkkagielddat berrejit geavahit sámi leavgga, ja ávžžuhuvvojit ráhkadit levgennjuolggadusaid, mat gusket maiddái sámi leavggain levgemii ja levgemii sámi leavgabeivviin. Sámi leavggain sáhttá levget okto dahje oktanaga Norgga leavggain. Sámi leavggain sáhttá levget maiddái beallestákkus.
4	Buorit levgendábit.
Sámi leavga lea sámi álbmoga symbola ja dat siskkilda allaáiggálašvuođa, ja dan galgá gudnejahttojumiin geavahit. Norgga leavgga levgennjuolggadusat gustojit sámi leavgga geavaheapmái (stággui bidjan ja eretváldin) ja meannudeapmái.
Buori levgendáhpái gullá maiddái dat ahte sámi leavgga geavaheapmi ráddjejuvvo gávppálaš oktavuođain.
5	Sámediggi vástida gažaldagaide sámi leavgga geavaheami birra.
II	Guovvamánu 6. beaivi almmolaš leavgabeaivin Norggas.
Sámediggi doarju evttohusa ahte guovvamánu 6. beaivi, sámi našunalbeaivi, šaddá almmolaš norgalaš leavgabeaivin Norggas. Sámi leavggain sáhttá levget okto dahje oktanaga Norgga leavggain. .
III	Eará bealit.
Sámediggi bivdá Gieldda- ja guovlludepartemeantta jođánepmosit álggahit dárbbašlaš láhkatehnihkalaš árvvoštallamiid sámi leavgga geavaheami formaliserema ektui Norggas.


Ášši meannudeapmi loahpahuvvui skábmamánu 29. beaivvi 2001 dii. 19.00.
Ášši 44/01.
Sámi mánáidgárddiid sierra doarjaga njuolggadusat.
Ášši meannudeapmi álggahuvvui skábmamánu 29. beaivvi 2001 dii. 19.00.
Áššebáhpirat.
Gulaskuddanreive, b. 30.07.01.
Árvalus doarjaga juohkinkriteraide.
Oktiigeassu gulaskuddancealkámušain .
Gulaskuddancealkámušat.
Evttohusat ja vejolaš mearkkastagat.
Sámediggeráđi árvalus Sámediggái:.
Sámediggi mearrida čuovvovaš eavttuid earenoamáš doarjaga juohkimii sámi mánáidgárddiide:.
§ 1   Ulbmil.
Doarjaga ulbmil lea sihkkarastit ahte sámi gielas, kultuvrras ja identitehtas leat buorit eavttut mánáidgárddiin. Doarjja galgá maiddái gáhttet ja ovdánahttit sámi giela ja --kultuvrra mánáidgárddis.
§ 2  Eavttut -- dábálaš doarjja .
Mánáidgárddi njuolggadusain ferte boahtit ovdan ahte mánáidgárddedoaibma huksejuvvo sámi gillii ja -kultuvrii. Njuolggadusain ferte maiddái boahtit ovdan ahte lea go olles mánáidgárdi dahje eaŋkalis ossodagat dahje joavkkut mat čuvvot sámi giella ja --kultuvragáibádusaid.
Mánáidgárddi jahkeplána galgá ulbmiliid, doaimmaid ja árvvoštallama čađa dárkilit čájehit maid jo mot mánáidgárdi áigu gaskkustit, nannet, ovdánahttit ja ovddidit sámi giela, kultuvrra ja eallinvuogi.
Gáibiduvvo ahte mánáidgárddis/ossodagas leat sámegielat bargit. Dat ferte boahtit ovdan ohcamis.
Fertejit leat unnimusat 5/10 máná juohke mánáidgárddis/mánná joavkkus. Mánáidgárdi ferte duođaštit ahte sámi mánát leat lokaliserejuvvon ovtta sadjái.
Duššefal dat mánáidgárddit/ossodagat/mánnájoavkkut mat devdet gáibádusaid sáhttet oažžut dábálaš doarjaga.

§ 3   Doarjjamáksomearit -- dábálaš doarjja.
Vuođđomáksomearri lea 50.000,- juohke ossodahkii jođihan lassigoluid gokčamii.
Vuođđomáksomearri bearašmánáidgárdái lea 40.000,- go bearašmánáidgárddis leat unnimusat 3 ruovttu.
Dasa lassiin juolluduvvo 15.000,- ruvnno juohke sámegielat bargi ovddas gii lea bargus olles áiggis. Sámediggi sáhttá mánáidgárddi eaiggáda ohcama vuođul gaskaboddosaččat garvit gáibádusa ahte galgá sámegielat bargi , maŋŋel go virgi lea almmolaččat almmuhuvvon ja jus eai leat ohccit geain lea dohkálaš gelbbolašvuohta.
Johttimánáidgárddit ožžot 15.00,- doarjaga jahkái.

§ 4   Earenoamáš doarjagat prošeavttaide -/ovddidanbargguide.
Sámediggi bidjá jahkásaččat ruđaid prošeavttaide ja ovddidanbargguide mat juhkkojuvvojit sierra ohcamiid vuođul. Mánáidgárddit sáhttet ohcat prošeaktaruđaid eaŋkilmánáid giellaoahpaheapmái. Sámediggi ovdanbuktá iežas jahkásaš johtočállosis doarjaga vuoruhansurggiid ja eavttuid dán § vuođul.

§ 5   Gáibádusat Ohcamii.
Ohcan galgá sisttisdoallat čuovvovaš duođaštusaid:.
bušeahtta jagi badjel man ovddas ohca.
kopiija jahkedieđáhusas.
raporta mii čájeha masa ovddit jagi ruđat lea geavahuvvon .

§ 6   Raporteren/Dieđiheapmi.
Mánáidgárdi dieđiha Sámediggái mot ovddit jagi doarjja lea geavahuvvon. Raporat galgá čuovvut ohcama. Riksrevišuvnnas ja Sámedikkis lea vejolašvuohta bearráigeahččat ahte ruđat geavahuvvojit nu go lei oaivvilduvvon. Sámediggi sáhttá jearatgeahttá dárkkistit sisaraporterejuvvon dieđuin.

§ 7   Áššmeannudeapmi ja váidin.
Doarjjastivra meannuda ohcamiid. Doarjjastivra sáhttá addit válddi hálddahussii mearridit ášši. Sámediggeráđđi lea váidalanásahus mearrádusain mat leat dahkkon dáid njuolggadusaid mielde. Muđui bohtet hálddašanlága mearrádusat atnui.

§ 8   Fápmuibidjan.
Njuolggadusat leat fámus 01.01.2002 rájis.

Evttohus 1, Roger Pedersen, Sámiid válgalihtu sámediggejoavku:.
Rievdadus §:s 2.
Čuoggát 1 ja 2 biddjojuvvojit oktii, ja earuhuvvojit sániin »dahje» čuoggáid gaskka. .

Čuokkis 4 sihkkojuvvo ja molso čuovvovaččat.
Gáibadus ii guoskka mánáidgárddiide mat leat 5 sámi máná dahje unnit.

Rievdadit §3.
90.000 ruvdnosaš vuođđomáksomearri buot ossodagaide gokčat lasi doaibmagoluid.

Evttohus 2, Josef Vedhugnes, Bargiidbellodaga sámediggejoavku:.
Rievdadus lea vuolláisárgojuvvon.
§ 3.2 Vuođđomáksomearri bearašmánáidgárdái lea 40.000,- ruvnnu go bearašmánáidgárddis leat unnimusat 2 ruovttu.

Evttohus 3, Per A. Bæhr, Johttisámiid listu:.
§ 3.3 sihkkojuvvo olles cealkka mii álgá ná: Sámediggi sáhttá ...

Evttohus 4, Isak Mathis O. Hætta, Dáloniid Listu (Friddjajoavku):.
Ođđa čuokkis:.
§ 3 Lassin juogaduvvo 5.000,- ruvnnu máná nammii, mánnalogu vuođul, geain sámegiella lea ruovttugiella ja ožžot giellamovttidahttima mánáidgárddis.

Evttohus 5, Jon Erland Balto, Guovddášbellodaga sámediggejoavku:.
Evttohus 2 - § 2 Lasáhus -- ođđa čuokkis 6: Eavttut.
Ohcama vuođul sáhttá Sámediggi spiehkastit jahkái ain háválassii daid mánáidgárddiid ektui, mat ovdal leat ožžon doarjaga, muhto gaskaboddosaččat báhcet ráji vuolábeallái.

Evttohus 6, Jon Erland Balto, Guovddášbellodaga sámediggejoavku:.
Evttohus 1 - §3 Doarjjamáksomearit -- dábálaš doarjja.
Vuosttas čuokkis rievdaduvvo leat ná: Vuođđomáksomearri lea 60.000,- ruvnnu ossodahkii jođihan lassigoluid gokčamii.

Evttohus 7, Guovddášbellodaga sámediggejoavkku, Bargiidbellodaga sámediggejoavkku ja NSR ovttasbargojoavkku oktasaš evttohus:.
§ 2 Eavttut -- dábálaš doarjja.
Ohcama vuođul addo vejolašvuohta doalahit doarjaga mánáidgárddiide mat ovdal leat ožžon doarjaga, eaige gaskaboddosaččat deavdde gáibadusa mánáidlogu ektui, buohtastahte čuoggá 4.  Sámediggi sáhttá ohcama vuođul spiehkastit jahkái ain hávválassii.

§ 3  Doarjjamáksomearit -- dábálaš doarjja.
Vuođđomáksomearri rievdaduvvo 50.000,- kruvnnas 60.000,- kruvdnui.
Vuođđomáksomearri bearašmánáidgárdái lea 40.000,- go bearašmánáidgárddis leat unnimusat 2 ruovttu.

Njuolggadusat árvvoštallojuvvojit Sámedikkis guovtti jagi geahčen.
Jienasteapmi.
39 áirasis ledje 39 mielde jienasteamis.
Evttohus 2, 5 ja 6 gessojuvvojedje ruovttoluotta.

Jienasteapmi čađahuvvui čuovvovaš vugiin.
Evttohus 1 hilgojuvvui 37 jienain.
Evttohus 3 hilgojuvvui 35 jienain.
Evttohus 4 hilgojuvvui 35 jienain.
Evttohus 7, oktasaš evttohus, mearriduvvui 35 jienain.
Sámediggeráđi árvalus, earret mearriduvvon rievdadusaid, mearriduvvui 35 jienain.
Beavdegirjelasáhus.
Dán áššis ii ovddiduvvon beavdegirjelasáhus.
Sáhkavuorro- ja replihkkalistu.

Sáhkavuorru.
Replihkka.
1.
Svein Peter Pedersen, áššejođiheaddji.
2.
Jon Erland Balto.

3.
Josef Vedhugnes.

4.
Ove Johnsen.

5.
Birger Nymo.

6.
Isak Mathis O. Hætta.
Geir Tommy Pedersen.


Isak Mathis O. Hætta.

Egil Olli (čoahkkinortnegii).
7.
Per A. Bæhr.
Jørn Are Gaski.
8.
Egil Olli.
Per A. Bæhr.
9.
Ragnhild L. Nystad.


Josef Vedhugnes (čoahkkinortnegii).

Geir Tommy Pedersen (čoahkkinortengii).
10.
Ove Johnsen.

11.
Isak Mathias O. Hætta.
Ragnhild L. Nystad.
12.
Birger Nymo.
Isak Mathis O. Hætta.


Ingar Eira.


Berit Oskal Eira.


Isak Mathis O. Hætta.


Birger Nymo.
13.
Josef Vedhugnes.
Isak Mathis O. Hætta.


Josef Vedhugnes.
14.
Geir Tommy Pedersen.
Jon Erland Balto.
15.
Terje Tretnes.
Ragnhild L. Nystad.


Egil Olli.


Josef Vedhugnes.
16.
Per A. Bæhr.
Geir Tommy Pedersen.
17.
Isak Mathis O. Hætta.
Per Edvin Varsi.


Åge Nordkild.


Per A. Bæhr.


Isak Mathis O. Hætta.
18.
Olav Dikkanen.

19.
Svein Peter Pedersen, áššejođiheaddji.

Jon Erland Balto (evttohusaid birra).

Ove Johnsen (evttohusaid birra).

Birger Nymo (evttohusaid birra).

Per A. Bæhr (jienasteapmái).

Birger Nymo (evttohusa birra).

Isak Mathis O. Hætta (jienasteapmái).  Sámedikki mearrádus maŋŋá
jienasteami lea ná:.  Sámediggi mearrida čuovvovaš eavttuid
earenoamáš doarjaga juohkimii sámi mánáidgárddiide:.

§ 1 Ulbmil.

Doarjaga ulbmil lea sihkkarastit ahte sámi gielas, kultuvrras ja
identitehtas leat buorit eavttut mánáidgárddiin. Doarjja galgá maiddái
gáhttet ja ovdánahttit sámi giela ja --kultuvrra mánáidgárddis.

§ 2   Eavttut -- dábálaš doarjja .

Mánáidgárddi njuolggadusain ferte boahtit ovdan ahte
mánáidgárddedoaibma huksejuvvo sámi gillii ja
-kultuvrii. Njuolggadusain ferte maiddái boahtit ovdan ahte lea go
olles mánáidgárdi dahje eaŋkalis ossodagat dahje joavkkut mat čuvvot
sámi giella ja --kultuvragáibádusaid.  Mánáidgárddi jahkeplána galgá
ulbmiliid, doaimmaid ja árvvoštallama čađa dárkilit čájehit maid
jo mot mánáidgárdi áigu gaskkustit, nannet, ovdánahttit ja ovddidit
sámi giela, kultuvrra ja eallinvuogi.  Gáibiduvvo ahte
mánáidgárddis/ossodagas leat sámegielat bargit. Dat ferte boahtit
ovdan ohcamis.  Fertejit leat unnimusat 5/10 máná juohke
mánáidgárddis/mánná joavkkus. Mánáidgárdi ferte duođaštit ahte sámi
mánát leat lokaliserejuvvon ovtta sadjái.  Duššefal dat
mánáidgárddit/ossodagat/mánnájoavkkut mat devdet gáibádusaid sáhttet
oažžut dábálaš doarjaga.  Ohcama vuođul addo vejolašvuohta
doalahit doarjaga mánáidgárddiide mat ovdal leat ožžon doarjaga,
eaige gaskaboddosaččat deavdde gáibadusa mánáidlogu ektui,
buohtastahte čuoggá 4.  Sámediggi sáhttá ohcama vuođul spiehkastit
jahkái ain hávválassii.

§ 3   Doarjjamáksomearit -- dábálaš doarjja.

Vuođđomáksomearri lea 60.000,- juohke ossodahkii jođihan
lassigoluid gokčamii.  Vuođđomáksomearri bearašmánáidgárdái lea
40.000,- go bearašmánáidgárddis leat unnimusat 3 ruovttu.  Dasa
lassiin juolluduvvo 15.000,- ruvnno juohke sámegielat bargi ovddas gii
lea bargus olles áiggis. Sámediggi sáhttá mánáidgárddi eaiggáda ohcama
vuođul gaskaboddosaččat garvit gáibádusa ahte galgá sámegielat
bargi , maŋŋel go virgi lea almmolaččat almmuhuvvon ja jus eai
leat ohccit geain lea dohkálaš gelbbolašvuohta.  Johttimánáidgárddit
ožžot 15.00,- doarjaga jahkái.

§ 4   Earenoamáš doarjagat prošeavttaide -/ovddidanbargguide.

Sámediggi bidjá jahkásaččat ruđaid prošeavttaide ja
ovddidanbargguide mat juhkkojuvvojit sierra ohcamiid
vuođul. Mánáidgárddit sáhttet ohcat prošeaktaruđaid eaŋkilmánáid
giellaoahpaheapmái. Sámediggi ovdanbuktá iežas jahkásaš
johtočállosis doarjaga vuoruhansurggiid ja eavttuid dán § vuođul.

§ 5   Gáibádusat ohcamii.

Ohcan galgá sisttisdoallat čuovvovaš duođaštusaid:.  bušeahtta
jagi badjel man ovddas ohca.  kopiija jahkedieđáhusas.  raporta mii
čájeha masa ovddit jagi ruđat lea geavahuvvon .

§ 6 Raporteren/Dieđiheapmi.

Mánáidgárdi dieđiha Sámediggái mot ovddit jagi doarjja lea
geavahuvvon. Raporat galgá čuovvut ohcama. Riksrevišuvnnas ja
Sámedikkis lea vejolašvuohta bearráigeahččat ahte ruđat
geavahuvvojit nu go lei oaivvilduvvon. Sámediggi sáhttá jearatgeahttá
dárkkistit sisaraporterejuvvon dieđuin.

§ 7   Áššmeannudeapmi ja váidin.

Doarjjastivra meannuda ohcamiid. Doarjjastivra sáhttá addit válddi
hálddahussii mearridit ášši. Sámediggeráđđi lea váidalanásahus
mearrádusain mat leat dahkkon dáid njuolggadusaid mielde. Muđui
bohtet hálddašanlága mearrádusat atnui.

§ 8   Fápmuibidjan.

Njuolggadusat leat fámus 01.01.2002 rájis.

Njuolggadusat árvvoštallojuvvojit Sámedikkis guovtti jagi geahčen.


Ášši meannudeapmi loahpahuvvui skábmamánu 30. beaivvi 2001 dii. 10.05.


Ášši 45/01.
Strategalaš plána sámi mánáidgárddiide 2002 - 2005.
Ášši meannudeapmi álggahuvvui skábmamánu 30. beaivvi 2001 dii. 10.05.
Áššebáhpirat.
Evttohusat ja vejolaš mearkkastagat.
Sámediggeráđi árvalus Sámediggái:.
Sámediggi dohkkeha ovdanbiddjon strategalaš plána sámi mánáidgárddiide áigodagas 2002-2005.

1	Álggahus.

Dalá Sámi oahpahusráđđi ráhkadii 1995 Norgga vuosttaš strategalaš
plána sámi mánáidgárddiide áigodaga 1996-2001 várás. Maŋŋil lea Sámi
oahpahusráđđi šaddan oassin Norgga Sámedikkis. Dán plána galgá dál
ođastit. Sámediggi lea mearridan strategalaš plána sámi
mánáidgárddiide skábmamánu 30 b. 2001.

1.1  Sámi mánáidgárddit čilgejuvvon oanehaččat.

Definišuvdna/áddejupmi.  Mánáidgárddi rámmaplána čilge sámi
mánáidgárddi ná: »Sámi mánáidgárdi lea mánáidgárdi gos leat sámi sogat
mánát -- sámit: Mánáidgárddi ulbmil lea nannet mánáid sámi identitehta
ovddidettiin sámegiela geavaheami ja gaskkustettiin sámi
kultuvrra. Mánáidgárddi jođihit sámi pedogogalaš bargit.».

Rámmaplánas ja mánáidgárdelágas čilgejuvvo sámi mánná ná: buot mánát
geain nubbi dahje goappašat váhnemat leat sápmelaččat.

Mánáidgárdelága § 7 cealká ahte: »Mánáidgárddit mat leat sámi mánáide
ja sámi guovlluin, galget vuođđuduvvot sámi gillii ja kultuvrii.»
Lága mearkkašumiin celko ahte dát lađas § 7:s ráddjejuvvo nu ahte
guoská dušše sámi guovlluide, namalassii gielddaide mat gullet sámi
giellalága hálddašanguvlui. Mánáidgárddiide olggobeale sámi guovlluid
čujuhuvvo § 7 2. lađđasii mii guoská báikkálaš heiveheapmái,
rámmaplána njuolggadusaide ja departemeantta jahkásaš johtučállosii
Q-2. Čujuhuvvo maid dasa ahte Girko-, oahpahus- ja dutkandepartementa
lea dulkon sámi guovlluid hui loažžadit, ja Mánáid- ja
bearašdepartementa áigu atnit seamma loažžadis vuođđooainnu
áššis. Dát mielddisbuktá ahte Sámediggi áigu atnit rámmaplána
definišuvnna vuođđun go mánáidgárddiide guoski áššit
meannuduvvojit.

1.2 Višuvdna/ulbmil.

Mánáidgárdi mii lea buorre sámi mánáide, addá mánáide sámi
identitehta.  Dat juogada mánáide sámi rikkis kultuvrras ja boktá máná
váimmugiela ilu.

Ulbmilat: .

Mánáidgárdi galgá nannet ja ovddidit sámegiela ja sámi kultuvrra
mánáidgárddiin gos leat sámi mánát, ja veahkkin virkkosmahttit ja
ođđasit ealáskahttit sámegiela.

Mánáidgárdi galgá veahkkin ovdánahttit sámi mánáid sámi identitehta ja
maid oažžut sin oadjebassan kultuvrraseaset ja gielasteaset, ja
illudit gielaineaset ja kultuvrraineaset.  Sámegielas ja sámi
kultuvrras galget leat buorit eavttut mánáidgárddis. Buot oasálaččat
galget veahkkin dasa ahte sámegiela ja sámi kultuvrra ovdánahttin
sihkkarasto ja ovddiduvvo mánáidgárddiin.

Višuvnnat ja ulbmilat leat vuolggahuvvon dáin plánain:.
Mánáidgárdeláhka oktan rámmaplánain.  Sámedikkeplána 1998-2001. .

Sámedikkeplána 1998-2001 cealká ahte sámi mánáidgárddit mearkkašit
ollu sámegiela ovdáneapmái ja sámi mánáid bajásšaddamii oppalaččat.

Sámi mánát bajásšaddet servodagas gos lea kultuvrralaš ja gielalaš
eatnatvuohta. Sámi mánáidgárddiin lea erenoamáš ovddasvástádus leat
báikin gos sámegiella ja sámi kultuvra gaskkustuvvo, nannejuvvo ja
ovddiduvvo.

2	 Sámi mánáidgárddit- čilgehusat ja dárbbut.

2.1  Diliid čilgen.

Sámi mánáidgárddiid dilli lea rievdan dađistaga go servodat muđui
lea nuppástuvvan. Dan rájes go ovddit plána mearriduvvui, leat dárbbut
muhtin muddui rievdan. Ođđa mánáidgárdeláhka biddjui fápmui jagis
1996. Mánáidgárddi rámmaplána, mii lea mánáidgárdelága láhkaásahus,
lea geavahuvvon 1996 rájes. Reforbma 97 mielddisbuvttii ahte
6-jahkásaččat dál leat skuvllas dan sadjái go mánáidgárddis. Leat
maid boahtán ođđaset dutkamat fágasurggiide degomat
guovtte-/máŋggagielalašvuohta. Eanet ahte eanet mánáidgárdemánát
leat guovtte- dahje máŋggagielagat. Seammás duvdojuvvo sámegiella
máŋgga guovllus. .

Ain váilot ollu sámi mánáide ja sámi mánáidgárddiide heivehuvvon
pedagogalaš ávdnasat. Váilot maid dán suorgái guoskevaš dutkamat.

Buorre oassi sámi mánáidgárddiin leat geavahišgoahtán ođđa
teknologiija ja geavahit PC Interneahtain. Namuhuvvon rievdamat buktet
maid ođđa dárbbuid ja hástalusaid mánáidgárddiide, mánáidgárddi
eaiggádiidda, Sámediggái ja eará áššeoasálaččaide. .

2.1.1  Statistihkka.

Jagis 2001 leat registrerejuvvon 44 mánáidgárddi maid sáhttá gohčodit
sámi mánáidgárdin. Dát fálaldat guoská su. 980 mánnái. Dán logus leat
sihke suohkanlaš ja priváhta mánáidgárddit. Lea eahpečielggas lea go
mánáidgárddiid lohku lassánan vai unnon. Mánáidlohku gal lea
sihkkareabbu. Buohtastahttin dihte sáhttá namuhit ahte 1999 ledje 644
máná geaidda lei fálaldat sámi mánáidgárddiin. Dát čajeha ahte
mánnálohku geat ohcet ja ožžot saji sámi mánáidgárddiide lassána
olu. Lassáneapmi soaitá boahtit das go eambbogat atnet
oasseáiggesajiid. Orru jahkehahtti ahte dát lohku hiljit lassána dán
boahtte áigodagas.

2.1.2  Ovdaskuvlaoahpaheaddjedárbbu gokčan.

Oppalaččat lea sámi mánáidgárddiin oalle bures gokčojuvvon
ovdaskuvlaoahpaheaddjedárbu. Ain leat ovdaskuvlaoahpaheaddjit geain
lea sámegiel- gelbbolašvuohta vátnásat. Dát guoská erenoamážit
riddoguovlluide, julevsámi ja oarjelsámi guovlluide. Sámi
mánáidgárddiide leat maid unnán dievdolbmot geain lea
sámegielgelbbolašvuohta ja ovdaskuvlaoahppu.

2.1.3  Erenoamáš doarjja.

Erenoamáš doarjja sámi mánáidgárddiide sirdojuvvui Sámedikki vuollái
01.01.2001. Sámediggi lea dál ráhkadan ja mearridan ođđa
njuolggadusaid dán doarjagii. Ođđa njuolggadusat bohtet fápmui
01.01.2002. Erenoamáš doarjja juolluduvvo sámi mánáidgárddit miehtá
riikka, ja maid dáru mánáidgárddiide main lea sámi ossodat.

2.1.4  Pedagogalaš neavvut.

Dan rájes go ovddit strategalaš plána mearriduvvui, lea servodat
oppalaččat ollu ovdánan, ja sámi servodat erenoamážit. Dađistaga
lea ođđa teknologiija váldon atnui buot oahpahussuorggi dásiin. Dát
gáibida ođđa vugiid ja ođđašlájat pedagogalaš neavvuid maiddái
mánáidgárddiide.

Maŋemus plánaáigodagas leat almmuhuvvon girjjit smávvamánáid váste
buot golmma sámegillii ja maid veahá fágagirjjálašvuohta
mánáidgárddiid atnui. Leat maid almmuhuvvon muhtin raje plakáhtat,
videofilmmat ja CD:at. Sámedikkis lea sierra
video-/filbma-čoakkáldat. TV- filmmat mat heivejit maiddái smávimus
mánáide báddejuvvojit. Dáid besset mánáidgárddit luoikkahit nuvttá.

Sámedikki bušeahta bokte juolluduvvojit juohke jagi ruđat mat leat
várrejuvvon dasa ahte ráhkadit pedagogalaš neavvuid smávvamánáid
váste. Ruhtasupmi lea unni, ja gáržžida oahpponeavvuid
buvttadeami. Mánáidgárddit dárbbašit earenoamážit oahpponeavvuid
maid sáhttá geavahit giellaoahpahusas. Go mánát unnán dahje eai
veaháge beasa ođđa neavvuid geavahišgoahtit, dagaha dát ahte mánát
atnet seamma dahkosiid sihke mánáidgárddis, ruovttus ja go skuvlii
álget. Dasto eai oaččo mánát nu ollu hástalusaid, ja dát sáhttá
dagahit ahte mánát jođánit válljejit dárogielat ávdnasiid atnit.

Dát guoská sihke girjjiide, cd/musihkkii, videofilmmaide,
dataspealuide/prográmmaide ja eará diŋggaide. .

2.1.5  Prošeavttat.

Maŋemus plánaáigodagas leat leamaš unnán ovdánahttinprošeavttat. Go
Sámediggi / Sámi oahpahusráđđi almmuha prošeaktaruđaid ođđa
pedagogalaš neavvuid ovdánahttimii, de eai boađe ohcamat sámi
mánáidgárddiin.  Sámediggi ferte guorahallat mii dasa lea sivvan ja
doaimmahit juoidá vai eambbogat ohcet.

2.2  Hástalusat ja dárbbut.

Plánaáigodaga álggus soitet hástalusat bargiid, suohkaniid ja
mánáidgárddi eaiggádiid hárrái leat:.  Hástalit ja movttiidahttit sámi
mánáidgárdebargiid ohcat prošeaktadoarjagiid dahje sáddet
oahpponeavvoevttohusaid maid Sámediggi beassá árvvoštallat.  Hástalit
suohkaniid ovttasbargat Sámedikkiin vuoruhansurggiid siskkobealde
dakko gokko lea vejolaš.  Hástalit suohkaniid ja mánáidgárddi
eaiggádiid ovdánahttit rámmaplána mii lea heivehuvvon báikkálaš
dilálášvuođaide.  Hástalit ja movttidahttit ovttasbargolávdegottiid
leat mielde jahkeplána ovdánahttimis.

2.2.1  Mánáidgárdeláhka ja rámmaplána.

Mánáidgárdeláhka mearriduvvui Stuoradikkis 1995 ja doaibmagođii
1996. Lea maŋŋel rievdaduvvon 1997 ja maŋemus
2001. Mánáidgárdeláhka jorgaluvvo sámegillii go láhkateaksta nuppes
rievdá. Mánáid- ja bearašdepartementa mearridii dasto Mánáidgárddi
rámmaplána lága § 2, 2. lađđasa láhkateavstta olis.

Rámmaplánas lea sierra kapihtal sámi mánáidgárddiid várás. Buot sámi
mánáidgárddit galget dan mielde jođihuvvot. Rámmaplána lea
jorgaluvvon davvisámegillii.

Mánáidgárdelága §2 Mánáidgárddi sisdoallu cealká 3. lađđasis:.

Mánáidgárddi eaiggát sáhttá heivehit rámmaplána báikkálaš
dilálašvuođaide. Juohke mánáidgárddi ovttasbargolávdegoddi galgá
mearridit pedagogalaš doaimma jahkeplána.

2.2.2 Makkár doaimmaid Stuoradiggi ja Sámediggi vuoruhit
    mánáidgárdesuorggi siskkobeale.

Juovlamánu 22. b. 1999 dohkkehuvvui stádaráđis Stuoradikkedieđáhus
27 (1999-2000) Mánáidgárddit buorrin mánáide ja váhnemiidda. Mánáid-
ja Bearašdepartementa leat dán maŋŋel ja Stuoradikkedieđáhusa olis
álggahan 3-jagi doaimmaheami mánáidgárdesuorgái. Sámediggi oasálastá
dán doaimmaheamis ja galgá erenoamážit áimmahuššat sámi
mánáidgárddiid. Sámediggi galgá máid leat oasálaš áššiide mat
gusket dáru mánáidgárddiide geat addet fálaldaga sámi mánáide, degomat
guovttegielalaš veahki addit dahje eatnigielaoahpahusa doaimmain.

2001 dálvvi ovdanbijai Mánáid- ja bearašdepartementa ovttas Girko-,
oahpahus- ja dutkandepartemeanttain, Norgga Oahpaheddjiidservviin ja
Gielddaid Ovttastusain raportta mii guorahalai rekruterema ja
dássedisvuođa ovdaskuvlaoahpaheaddjevirggis. Dan oktavuođas
dollojuvvui gulaskuddankonfereansa mas oassálaste iešguđet
bealit. Namuhuvvon raporttas ja raporttas mii bođii konfereanssa
maŋŋel, leat namuhuvvon muhtun doaibmabijut maid departementa ja
Sámediggi sáhttet álggahit vai rekruterejit eanet
ovdaskuvlaoahpaheddjiid, ja bisuhit sin geat juo barget
mánáidgárddiin. Earret eará soaitá áigeguovdil guorahallat lea go
stipeanda sámi ovdaskuvlaoahpaheaddjestudeanttaide vuogas
rekruterendoaibmabidju. Ferte maid čielggadit makkár dárbu lea
buorebut heivehit lassi- ja joatkkaoahppofálaldaga vai bisuha sámi
bargiidveaga mánáidgárddiin. .

Sámediggi lea gulaskuddancealkámušastis NAČ 2000:3 Sámi
oahpaheaddjeoahppu --iešguđet máhttoárbevieruid gaskkas,
ea. ea. cealkán ahte.

Lea čielggas ahte ferte álggahit erenoamáš rekruterendoaimmaid jos
goassege galgá gokčat sámegielat oahpaheddjiiddárbbu sámi
skuvlii. Sámediggi doarju lávdegotti árvalusa ahte galgá ásahuvvot
sierra stipeandaortnet studeanttaide geat váldet sámi
oahpaheaddjeoahpu. Sámediggi oaivvilda ahte stipeandaortnet
erenoamážit galgá boahtit buorrin dievdostudeanttaide ja
studeanttaide olggobeale sámi giellalága hálddašanguovllu oktan
julev- ja oarjelsámi studeanttaiguin, vai nagoda eanet
dievdostudeanttaid oažžut oahpaheaddjeoahpuide (sihke ovdaskuvla- ja
dábálašoahpaheaddje oahpuide) ja eanet sámi studeanttaid olggobealde
sámi giellalága hálddašanguovllu.

3	Sámedikki rámmat ja njuolggadusat.

Sámediggi čuovvola čađat gustojeaddji mánáidgárdepolitihka maid
Stuoradiggi mearrida.

Sámedikki dievasčoahkkin ja Sámediggeráđđi dat mearridit rámmaid ja
njuolggadusaid mánáidgárdesuorggi bargui dan mielde makkár resurssat
stádabušeahta bokte juolluduvvojit juohke jagi.

Sámedikki oahpahusossodat hálddaša mánáidgárdesuorggi barggu.

Sámediggi ovttasbargá Mánáid- ja bearašdepartemeanttain ja
filkkamánniámmáhiiguin das mii guoská politihkalaš mearrádusaid
čuovvoleamis.

3.1  Dálá resursarámmat .

Sámedikkis leat dál guokte olles virggi mánáidgárdesuorggis. Dasa
lassin geavahuvvojit hálddahusa doaibmaruđain konsuleanttaid
čoahkkindoaimmaide sihke siskkobeale ja olggobeale
Sámedikki. Čoahkkindoaimmaide gullet ovttasbargu guoskevaš
beliiguin. Bušeahtta gokčá maid diehtojuohkindoaimmaid mat
oahpahusossodagas leat dán suorggis.

Sámediggi lea budšeahttajuolludemiin várren ruđaid pedagogalaš
neavvuid ráhkadeapmái. Lea Sámedikki ovddasvástádus ráhkadahttit
oahpponeavvuid mat heivejit mánáidgárdemánáide ja geavaheddjiid
dárbbuide.

Jahkásaččat várrejuvvo ruhta mánáidgárddekonferensii man
ulbmiljoavku lea sámi mánáidgárddiid bargit ja váhnemat.

Várrejuvvojit ruđat lágidit guokte giellamovttidahttinseminára jahkái
guovtti guvlui maid Sámediggeráđđi mearrida.

3.2  Erenoamáš doarjagiid juolludeami njuolggadusat.

Mánáidgárddiide mat leat njuolggadusain cealkán ahte leat
vuođđuduvvon sámegillii ja sámi kultuvrii, sáhttá juolludit sierra
doarjaga. Áigumuš doarjagiin lea addit mánáidgárddiide buoret
vejolašvuođa gaskkustit sámegiela ja sámi kultuvrra. Dasa lassin lea
áigumuš nannet mánáidgárddi sámegiela geavaheami, ja nannet máná
identitehta. Mánáidgárdi ferte čájehit ahte sii duohtan váldet barggu
nannet sámegiela mánáidgárddis, ea.ea. plánaid, bušeahtaid,
raporttaid ja rehketdoalu bokte.

Doarjja galgá gokčat daid lassigoluid mat sámi mánáidgárddiin leat
guovtti doaibmangiela dihte. Lassin oažžu guhtege mánáidgárdi dihto
supmi guđege máná namas mat galget mannat dokumenterejuvvon
goluide. Mánáidgárddit galget oalgguhuvvot bargat prošeavttaiguin ja
ovdánahttinbargguiguin mánáidgárddis. Dan dihte lea vejolaš ohcat
prošeaktadoarjaga Sámedikkis prošeavttaide, ovdánahttinbargui ja
geahččalemiide. Sámediggi fállá bagadallama dán oktavuođas.

Doarjaga ulbmil lea ahte mánáidgárdi galgá.
-- nannet ja ovdánahttit sámegiela mánáidgárddiin gos leat sámi mánát.
-- nannet sámi kultuvrra mánáidgárddis.
-- nannet máná sámi identitehta.
-- ođđasit ealáskahttit sámegiela.
-- gokčat lassigoluid mat mánáidgárddiin leat dan oktavuođas .

4	Sámedikki mánáidgárdepolitihkka.
4.1  Váldostrategiija: vuoruhansuorggit.

Sámedikki rámmaid geažil ferte vuoruhit sihke makkár bálvalusaid
galgá fállat, daid viidodaga ja maid makkár gillii Sámedikki
čállosiid galgá almmuhit.

Vuoruhansuorggit:.
Joatkit ovttasbarggu Mánáid- ja bearašdepartemeanttain kvalitehtaovddideami oktavuođas jagiin 2002 ja 2003.
Sámediggi áigu nannet sámegiela.
Ovttasbargu ovdalaš ja ođđa ovttasbarganguimmiiguin ovdánahttin- ja dutkanbargguin.
Sámediggi áigu plánaáigodagas buohtalastit prošeavttaid mánáidgárddiin ja vuođđoskuvllain.

4.2  Vuoruheapmi 2002-2005.

Sámediggi vuoruha plánaáigodagas dáid:.
Almmuhit/ juolludit doarjagiid ovdánahttindoaimmaide.
Bagadallama ovdánahttinbargguid oktavuođas.
Almmuhit áigečállosa sámi mánáidgárddiid várás.
Lágidit gitta guokte giellamovttiidahttinseminára jahkái.
Bagadallat mánáidgárddiid eaiggádiid ráhkadettiin gelbbolašvuođahuksema plána.
Bagadallat jahkeplána ráhkademiin ovttasbargolávdegoddái.
Hukset sámi skuvlafierpmádahkii gulahallanbáikkiid.
Jahkásaččat lágidit mánáidgárdekonfereanssa.
Ovttasbargat departemeanttain ja filkkamánniámmáhiiguin vai oažžut buriid diehtojuohkindábiid .

4.3  Ovttasbargooktavuođaid deattuheapmi.

Stuoradikkedieđáhusa 27(1999-2000) mánáidgárddiid kvalitehta birra
lea vuođđun ovttasbargui Sámedikki ja Mánáid- ja
bearašdepartemeantta gaskkas. Ovttasbargu guoská erenoamážit sámi
mánáidgárddiide guoski beliide. .

Go golmma-jagi vuoruhanáigodat nohká, berre Sámediggi gávdnat
ovttasbarganguimmiid geaiguin lágidit fáddásemináraid dan
kvalitehttabarggu birra mii soaitá báhcán. Lea lunddolaš ahte
departementa ja Sámediggi ovttas barget dárkkistit lágaid ja
láhkaásahusaid vai dat fuolahit sámi mánáid dárbbuid ja
vuoigatvuođaid. Sámediggi ja departementa áigot plánaáigodagas
lágidit oktasaš davviriikkalaš mánáidgárdekonfereanssa sámi
mánáigárddiid birra.

Sámediggi oassálastá maid fierpmádagas mii lea viđa davimus
filkkamánneámmáhiid várás. Dan oktavuođas go Stuoradiggi vuoruha
mánáidgárdesuorggi, lea deaŧalaš ovttasbargat guoskevaš
filkkamánniámmáhiiguin mánáidgárddi kvalitehta, rekruterema, sámi
mánáidgárddiid bargiid oahpu ja gelbbolašvuođaloktema, ja maiddái
bargguin hukset deaivvadanbáikkiid ja iešguđetlágan beallásaččaide
diehtojuohkima nalde.

Lea dárbbašlaš ovttasbargat suohkaniiguin gos leat sámi
mánáidgárddit máŋgga viidodagas. Gelbbolašvuođaloktema barggus
bargá Sámediggi ovttas Sámi allaskuvllain.

5	Sámedikki doaimmat 2002-2005.

Sámediggi áigu jahkásaččat juolludit ruđaid ovdánahttit sámi
mánáidgárddiide pedagogalaš oahpponeavvuid.  Áiggi mielde soaitá
šaddat áigeguovdilis áššin evttohit njuolggadusaid rievdadit, vai
sámi mánát ožžot vuoigatvuohtan oažžut fálaldaga iežaset
gillii. Suohkanat fertejit geatnegahttot láhčit dili nu ahte priváhta
sámi mánáidgárddit ožžot buriid eavttuid.

5.1  IKT.

Sámedikki fierpmádatsiidduin galget čađat leat ođasmahtton dieđut
mat gusket sámi mánáid ja bajásšaddaneavttuide, sámi mánáidgárddiid
bargiide ja mánáidgárddiide gos leat sámi mánát, ja sámi mánáid
váhnemiidda. Sámediggi áigu maid buktit ovdan dieđuid sámiid ja
sámiid diliid birra mat leat heivehuvvon dáru mánáidgárddiide.

Eanet ahte eanet mánáidgárddit geavahišgohtet dihtorteknologiija ja
IKT. Livččii lunddolaš ahte Sámediggi ovttas Mánáid- ja
bearašdepartemeanttain bidjet sámi mánáidgárddiide heivehuvvon
dieđuid dihtorfierpmádaga mánáidgárddesiidduide. Dát livčče
omd. lágat ja njuolggadusat, áigeguovdilis áššit, dieđut, feara
makkár skovit, ovttaskas fáttát ja dađistaga maiddái
ságastallanforum.

5.2  Pedagogalaš neavvut.

Sámediggi lea jahkásaččat várren ruđa ráhkadit pedagogalaš
neavvuid. Dát rámma ii govčča buot golmma giela dárbbuid. Ferte
bargat jorgalit ja heivehit neavvuid sámi dillái.

Lea maiddái vuos ollu bargu ovdánahttit mánáidgárddiid
olgobirrasa. Dan barggus ferte ovdánahttit modeallaid maid máŋga
mánáidgárddi sáhttet atnit. Dán sáhttá mánáidgárdi dahkat
prošeaktadoarjagiin.

Sámediggi áigu plánaáigodagas vuoruhit čuovvovaš beliid:.
ođđa govvagirjjiid.
diehtogirjjiid.
ođđa fágagirjjálašvuođa sihke sámegillii ja dárogillii.
jietnagirjjiid.
mánáidgirjjiid jorgalit.
fágagirjjiid jorgalit.
musihka, sihke lávllagirjjiid ja cd.
filmmaid/videofilmmaid.
dihtorprográmmaid.
dihtorspealuid.
beavdespealuid.
plakáhtaid.
duhkorasaid.

Plána makkár doaimmaiguin mánáidgárddit sáhttet bargat huksendihte
buriid dábiid ja dainna lágin eastadit givssideami ja intoleránsa.

5.3  Rekruteren.

Muhtin guovlluin lea ovdaskuvlaoahpaheddjiid lohku sámi mánáidgárddiin
dohkálaš, muhto eará guovlluin fas váilot ollu sámegielat
ovdaskuvlaoahpaheaddjit ja veahkkebargit. Nu lea erenoamážit
oarjelsámi ja julevsámi guovlluin ja Tromssa ja Finnmárkku
riddoguovlluin. Doppe ferte bargat loktet gelbbolašvuođa
bargiidveagas mii juo lea virgáibiddjon, muhto maid oččodit olbmuid
váldit ovdaskuvlaoahpaheaddjeoahpu. Dievdo-ovdaskuvlaoahpaheaddjit
leat hui vátnásat sámi mánáidgárddiin. Soaitá vejolaš oažžut dan
soames dievdo-ovdaskuvlaoahpaheaddji veahkkin
rekruterenbargui. Sámediggi áigu ovttasráđiid Mánáid- ja
bearašdepartemeanttain čielggadit makkár vejolašvuođat gávdnojit
ásahit stipeandda studeanttaide geat váldet sámi
ovdaskuvlaoahpaheaddjeoahpu ja stipeandda mii ásahuvvo erenoamážit
dievdoolbmuide.

5.4  Gelbbolašvuohta.

Sámedikki mielas lea stuora dárbu loktet sámi mánáidgárdebargiid
gelbbolašvuođa. Lea maid stuora dárbu hukset
sámegielgelbbolašvuođa, ja maiddái kultuvraáddejumis. Dan dihte lea
dárbbašlaš álggahit iešguđetlágan joatkka- ja lassioahpuid
mánáidgárdebargiide. .

NAČ 2000:3 Sámi oahpaheaddjeoahppu lea árvaluvvon ovdánahttit
oahppofálaldaga kulturfágas mas deattuhuvvo árbevirolaš oahppu. Dát
árvaluvvo leat oassin dábálašoahpaheaddje- ja
ovdaskuvlaoahpaheaddjeoahpuin ja lassi- ja joatkkaoahppun. Lassi- ja
joatkkaoahppodárbbuid čielggadeame sáhttá dahkat ovttas Mánáid- ja
bearašdepartemeanttain ja guoskevaš filkkamánniiguin. Galgá maid
ráhkaduvvot Stuoradikkedieđáhus oahpaheaddjeoahpu birra. Dan
dieđáhusas berrejit doaibmabijut mat gusket sámi oahpaheaddjeohppui
leat oassin.

Mánáid- ja bearašdepartementa árvala rekruterendieđáhusas ahte
sáhttá árvvoštallot galgá go ovdaskuvlaoahpaheddjiid bálkálasahus
maiddái guoskat ovdaskuvlaoahpaheddjiide geain lea
sámegielgelbbolašvuohta ja barget mánáidgárddiin olggobealde
doaibmabidjoguovllu. Sámediggi áigu bargat dan badjelii ahte MBD
ulbmilat rekruterendieđáhusas duohtan dahkkojit.

5.5  Doarjagat.

Jahkásaččat juolluduvvojit ruđat ovdánahttit mánáidgárddiide
heivehuvvon pedagogalaš neavvuid. Ruđat almmuhuvvojit juohke jagi ja
ohcanáigi lea čakčat. .

Sámediggi lea ráhkadan sierra ohcanskovi ja veahkeha maid ohcama
deavdimiin ja proseassain maŋŋel. Sámediggi sáhttá maid juolludit
ruđaid mánáidgárddiide geat barget prošeavttaiguin ja
ovddidanbargguiguin. Buot sámi mánáidgárddit ja mánáidgárddit main
leat sámi mánát sáhttet ohcat doarjagiid. Ohcamis galget boahtit ovdan
ulbmilat, doaibmabijut, áigeplána ja bušeahtta.

5.6  Diehtojuohkin.

Sámediggi áigu boahttevaš áigodagas garraseappot bargat juohkit
dieđuid suohkaniidda main leat sámi mánáidgárddit ja suohkaniida main
leat sámi mánát dáru mánáidgárddiin. Šaddá maid hástalussan oažžut
ságastallama suohkaniiguin main ii leat makkárge fálaldat sámi
mánáide. Dakkár oktavuođain lea lunddolaš ovttasbargat guoskevaš
filkkamánniiguin ja mánáid váhnemiiguin. Sámediggi ferte maid addit
eanet dieđuid váhnemiidda geat eai oaččo sámi fálaldaga iežaset
mánáide. Dát váhnemat fertejit oažžut dieđuid vuoigatvuođaideaset
birra ja movt bargat vai ožžot fálaldaga mánáidasaset. Sámediggi
áigu maid addit eanet dieđuid mánáidgárddiide oahpponeavvuid birra ja
eará ođđasiid birra mánáidgárdesuorggis.

5.7  Movttiidahttin.
Sámediggi áigu joatkit movttiidahttinbargguiguin. Deaŧaleamos oasit leat sámegiela geavaheapmi, oažžut eanet evttohusaid pedagogalaš neavvuide ja ovdánahttinbargui dán áigodagas.

5.8 Kvalitehta ja gelbbolašvuođadoaimmat.  Mánáid- ja
bearašdepartementa lea Stuoradikkedieđáhusa 27 (1999-2000) maŋŋel
álggahan kvalitehtaovddidandoaimmaid mánáidgárddiide, doaibmaáigodat
lea golbma jagi. Sámediggi galgá vuosttažettiin fuolahit sámi
mánáidgárddiid dán barggus. Sámediggi áigu oalgguhit sámi
mánáidgárddiid bargat geahččalemiiguin ja ovdánahttinbargguiguin
mánáidgárddiin. Lea maid vejolaš ohcat Sámedikkis doarjaga dasa.

Evttohus 1, áirras Roger Pedersen, SVL sámediggejoavku:.
Rievadadus čuokkis 1.1, maŋemus garga rievdaduvvo ná:.
Sámediggi bidjá njuolggadusaid erenoamáš doarjja sámi mánáidgárddiide vuođđun go áššit, mat gusket mánáidgárddiide, meannoduvvojit.

Evttohus 2, Jørn Are Gaski, Bargiidbellodaga sámediggejoavku:.
Čuokkis 4.1:Váldostrategiija: áŋgiruššansuorggit.
Ođđa áŋgiruššansuorgi:.
Eanet sámi bearašmánáidgárddiid ásaheapmi bearašmánáidgárddiid juovlamánu 1. b 1995 láhkaásahusa mielde, mánáidgárdelága § 14 vuođul.

Čuokkis 4.2  Vuoruheapmi.
Ođđa vuoruheapmi, lasáhus:.
Oaivadit sámi bearašmánáidgárddiid ásaheami.

Čuokkis 5.6 Diehtojuohkin.

Diehtojuohkin molsaeaktolaččat ásahit sámi bearašmánáidgárddiid
dakkár guovlluide, gos lea váttis ollašuhttit daid eavttuid mat
gáibiduvvojit dábálaš sámi mánáidgárddiid ásaheapmái.  .
Jienasteapmi.  39 áirasis ledje 36 mielde jienasteamis.

Jienasteapmi čađahuvvui čuovvovaš vugiin.
Evttohus 1 hilgojuvvo 34 jienain.
Evttohus 2 mearriduvvui ovttajienalaččat, mearkkašupmin áššái.
Sámediggeráđi árvalus mearriduvvo 34 jienain.
Beavdegirjelasáhus.
Dán áššis ii ovddiduvvon beavdegirjelasáhus.
Sáhkavuorro- ja replihkkalistu.

Sáhkavuorru.
Replihkka.
1.
Ragnhild L. Nystad, áššejođih.  .

2.
Ann-Mari Thomassen.

3.
Roger Pedersen.
Ragnhild L. Nystad.


Svein Peter Pedersen.


Jørn Are Gaski.


Roger Pedersen.
4.
Jørn Are Gaski.

5.
Ragnhild L. Nystad, áššejođih.


Jørn Are Gaski (evttohusaid birra).  Sámedikki mearrádus maŋŋá
jienasteami lea ná:.  Sámediggi dohkkeha ovdanbiddjon strategalaš
plána sámi mánáidgárddiide áigodagas 2002-2005.


1 Álggahus.  Dalá
Sámi oahpahusráđđi ráhkadii 1995 Norgga vuosttaš strategalaš plána
sámi mánáidgárddiide áigodaga 1996-2001 várás. Maŋŋil lea Sámi
oahpahusráđđi šaddan oassin Norgga Sámedikkis. Dán plána galgá dál
ođastit. Sámediggi lea mearridan strategalaš plána sámi
mánáidgárddiide skábmamánu 30 b. 2001.

1.1 Sámi mánáidgárddit čilgejuvvon oanehaččat.
Definišuvdna/áddejupmi.  Mánáidgárddi rámmaplána čilge sámi
mánáidgárddi ná: »Sámi mánáidgárdi lea mánáidgárdi gos leat sámi sogat
mánát -- sámit: Mánáidgárddi ulbmil lea nannet mánáid sámi identitehta
ovddidettiin sámegiela geavaheami ja gaskkustettiin sámi
kultuvrra. Mánáidgárddi jođihit sámi pedogogalaš bargit.».

Rámmaplánas ja mánáidgárdelágas čilgejuvvo sámi mánná ná: buot mánát
geain nubbi dahje goappašat váhnemat leat sápmelaččat.

Mánáidgárdelága § 7 cealká ahte: »Mánáidgárddit mat leat sámi mánáide
ja sámi guovlluin, galget vuođđuduvvot sámi gillii ja kultuvrii.»
Lága mearkkašumiin celko ahte dát lađas § 7:s ráddjejuvvo nu ahte
guoská dušše sámi guovlluide, namalassii gielddaide mat gullet sámi
giellalága hálddašanguvlui. Mánáidgárddiide olggobeale sámi guovlluid
čujuhuvvo § 7 2. lađđasii mii guoská báikkálaš heiveheapmái,
rámmaplána njuolggadusaide ja departemeantta jahkásaš johtučállosii
Q-2. Čujuhuvvo maid dasa ahte Girko-, oahpahus- ja dutkandepartementa
lea dulkon sámi guovlluid hui loažžadit, ja Mánáid- ja
bearašdepartementa áigu atnit seamma loažžadis vuođđooainnu
áššis. Dát mielddisbuktá ahte Sámediggi áigu atnit rámmaplána
definišuvnna vuođđun go mánáidgárddiide guoski áššit
meannuduvvojit.

1.2 Višuvdna/ulbmil.  Mánáidgárdi mii lea buorre sámi mánáide, addá
mánáide sámi identitehta.  Dat juogada mánáide sámi rikkis kultuvrras
ja boktá máná váimmugiela ilu.

Ulbmilat: .  Mánáidgárdi galgá nannet ja ovddidit sámegiela ja sámi
kultuvrra mánáidgárddiin gos leat sámi mánát, ja veahkkin
virkkosmahttit ja ođđasit ealáskahttit sámegiela.

Mánáidgárdi galgá veahkkin ovdánahttit sámi mánáid sámi identitehta ja
maid oažžut sin oadjebassan kultuvrraseaset ja gielasteaset, ja
illudit gielaineaset ja kultuvrraineaset.  Sámegielas ja sámi
kultuvrras galget leat buorit eavttut mánáidgárddis. Buot oasálaččat
galget veahkkin dasa ahte sámegiela ja sámi kultuvrra ovdánahttin
sihkkarasto ja ovddiduvvo mánáidgárddiin.

Višuvnnat ja ulbmilat leat vuolggahuvvon dáin plánain:.
Mánáidgárdeláhka oktan rámmaplánain.  Sámedikkeplána 1998-2001. .

Sámedikkeplána 1998-2001 cealká ahte sámi mánáidgárddit mearkkašit
ollu sámegiela ovdáneapmái ja sámi mánáid bajásšaddamii oppalaččat.

Sámi mánát bajásšaddet servodagas gos lea kultuvrralaš ja gielalaš
eatnatvuohta. Sámi mánáidgárddiin lea erenoamáš ovddasvástádus leat
báikin gos sámegiella ja sámi kultuvra gaskkustuvvo, nannejuvvo ja
ovddiduvvo.  2 Sámi mánáidgárddit- čilgehusat ja dárbbut.  2.1 Diliid
čilgen.  Sámi mánáidgárddiid dilli lea rievdan dađistaga go servodat
muđui lea nuppástuvvan. Dan rájes go ovddit plána mearriduvvui, leat
dárbbut muhtin muddui rievdan. Ođđa mánáidgárdeláhka biddjui fápmui
jagis 1996. Mánáidgárddi rámmaplána, mii lea mánáidgárdelága
láhkaásahus, lea geavahuvvon 1996 rájes. Reforbma 97 mielddisbuvttii
ahte 6-jahkásaččat dál leat skuvllas dan sadjái go
mánáidgárddis. Leat maid boahtán ođđaset dutkamat fágasurggiide
degomat guovtte-/máŋggagielalašvuohta. Eanet ahte eanet
mánáidgárdemánát leat guovtte- dahje máŋggagielagat. Seammás
duvdojuvvo sámegiella máŋgga guovllus. .

Ain váilot ollu sámi mánáide ja sámi mánáidgárddiide heivehuvvon
pedagogalaš ávdnasat. Váilot maid dán suorgái guoskevaš dutkamat.

Buorre oassi sámi mánáidgárddiin leat geavahišgoahtán ođđa
teknologiija ja geavahit PC Interneahtain. Namuhuvvon rievdamat buktet
maid ođđa dárbbuid ja hástalusaid mánáidgárddiide, mánáidgárddi
eaiggádiidda, Sámediggái ja eará áššeoasálaččaide. .

2.1.1 Statistihkka.  Jagis 2001 leat registrerejuvvon 44 mánáidgárddi
maid sáhttá gohčodit sámi mánáidgárdin. Dát fálaldat guoská su. 980
mánnái. Dán logus leat sihke suohkanlaš ja priváhta
mánáidgárddit. Lea eahpečielggas lea go mánáidgárddiid lohku lassánan
vai unnon. Mánáidlohku gal lea sihkkareabbu. Buohtastahttin dihte
sáhttá namuhit ahte 1999 ledje 644 máná geaidda lei fálaldat sámi
mánáidgárddiin. Dát čajeha ahte mánnálohku geat ohcet ja ožžot saji
sámi mánáidgárddiide lassána olu. Lassáneapmi soaitá boahtit das go
eambbogat atnet oasseáiggesajiid. Orru jahkehahtti ahte dát lohku
hiljit lassána dán boahtte áigodagas.

2.1.2 Ovdaskuvlaoahpaheaddjedárbbu gokčan.  Oppalaččat lea sámi
mánáidgárddiin oalle bures gokčojuvvon
ovdaskuvlaoahpaheaddjedárbu. Ain leat ovdaskuvlaoahpaheaddjit geain
lea sámegiel- gelbbolašvuohta vátnásat. Dát guoská erenoamážit
riddoguovlluide, julevsámi ja oarjelsámi guovlluide. Sámi
mánáidgárddiide leat maid unnán dievdolbmot geain lea
sámegielgelbbolašvuohta ja ovdaskuvlaoahppu.

2.1.3 Erenoamáš doarjja.  Erenoamáš doarjja sámi mánáidgárddiide
sirdojuvvui Sámedikki vuollái 01.01.2001. Sámediggi lea dál ráhkadan
ja mearridan ođđa njuolggadusaid dán doarjagii. Ođđa njuolggadusat
bohtet fápmui 01.01.2002. Erenoamáš doarjja juolluduvvo sámi
mánáidgárddit miehtá riikka, ja maid dáru mánáidgárddiide main lea
sámi ossodat.

2.1.4 Pedagogalaš neavvut.  Dan rájes go ovddit strategalaš plána
mearriduvvui, lea servodat oppalaččat ollu ovdánan, ja sámi servodat
erenoamážit. Dađistaga lea ođđa teknologiija váldon atnui buot
oahpahussuorggi dásiin. Dát gáibida ođđa vugiid ja ođđašlájat
pedagogalaš neavvuid maiddái mánáidgárddiide.

Maŋemus plánaáigodagas leat almmuhuvvon girjjit smávvamánáid váste
buot golmma sámegillii ja maid veahá fágagirjjálašvuohta
mánáidgárddiid atnui. Leat maid almmuhuvvon muhtin raje plakáhtat,
videofilmmat ja CD:at. Sámedikkis lea sierra
video-/filbma-čoakkáldat. TV- filmmat mat heivejit maiddái smávimus
mánáide báddejuvvojit. Dáid besset mánáidgárddit luoikkahit nuvttá.

Sámedikki bušeahta bokte juolluduvvojit juohke jagi ruđat mat leat
várrejuvvon dasa ahte ráhkadit pedagogalaš neavvuid smávvamánáid
váste. Ruhtasupmi lea unni, ja gáržžida oahpponeavvuid
buvttadeami. Mánáidgárddit dárbbašit earenoamážit oahpponeavvuid
maid sáhttá geavahit giellaoahpahusas. Go mánát unnán dahje eai
veaháge beasa ođđa neavvuid geavahišgoahtit, dagaha dát ahte mánát
atnet seamma dahkosiid sihke mánáidgárddis, ruovttus ja go skuvlii
álget. Dasto eai oaččo mánát nu ollu hástalusaid, ja dát sáhttá
dagahit ahte mánát jođánit válljejit dárogielat ávdnasiid atnit.

Dát guoská sihke girjjiide, cd/musihkkii, videofilmmaide,
dataspealuide/prográmmaide ja eará diŋggaide. .

2.1.5 Prošeavttat.  Maŋemus plánaáigodagas leat leamaš unnán
ovdánahttinprošeavttat. Go Sámediggi / Sámi oahpahusráđđi almmuha
prošeaktaruđaid ođđa pedagogalaš neavvuid ovdánahttimii, de eai
boađe ohcamat sámi mánáidgárddiin.  Sámediggi ferte guorahallat mii
dasa lea sivvan ja doaimmahit juoidá vai eambbogat ohcet.

2.2 Hástalusat ja dárbbut.  Plánaáigodaga álggus soitet hástalusat
bargiid, suohkaniid ja mánáidgárddi eaiggádiid hárrái leat:.  Hástalit
ja movttiidahttit sámi mánáidgárdebargiid ohcat prošeaktadoarjagiid
dahje sáddet oahpponeavvoevttohusaid maid Sámediggi beassá
árvvoštallat.  Hástalit suohkaniid ovttasbargat Sámedikkiin
vuoruhansurggiid siskkobealde dakko gokko lea vejolaš.  Hástalit
suohkaniid ja mánáidgárddi eaiggádiid ovdánahttit rámmaplána mii lea
heivehuvvon báikkálaš dilálášvuođaide.  Hástalit ja movttidahttit
ovttasbargolávdegottiid leat mielde jahkeplána ovdánahttimis.

2.2.1 Mánáidgárdeláhka ja rámmaplána.  Mánáidgárdeláhka mearriduvvui
Stuoradikkis 1995 ja doaibmagođii 1996. Lea maŋŋel rievdaduvvon
1997 ja maŋemus 2001. Mánáidgárdeláhka jorgaluvvo sámegillii go
láhkateaksta nuppes rievdá. Mánáid- ja bearašdepartementa mearridii
dasto Mánáidgárddi rámmaplána lága § 2, 2. lađđasa láhkateavstta
olis.

Rámmaplánas lea sierra kapihtal sámi mánáidgárddiid várás. Buot sámi
mánáidgárddit galget dan mielde jođihuvvot. Rámmaplána lea
jorgaluvvon davvisámegillii.

Mánáidgárdelága §2 Mánáidgárddi sisdoallu cealká 3. lađđasis:.

Mánáidgárddi eaiggát sáhttá heivehit rámmaplána báikkálaš
dilálašvuođaide. Juohke mánáidgárddi ovttasbargolávdegoddi galgá
mearridit pedagogalaš doaimma jahkeplána.

2.2.2 Makkár doaimmaid Stuoradiggi ja Sámediggi vuoruhit
mánáidgárdesuorggi siskkobeale.  Juovlamánu 22. b. 1999 dohkkehuvvui
stádaráđis Stuoradikkedieđáhus 27 (1999-2000) Mánáidgárddit buorrin
mánáide ja váhnemiidda. Mánáid- ja Bearašdepartementa leat dán
maŋŋel ja Stuoradikkedieđáhusa olis álggahan 3-jagi doaimmaheami
mánáidgárdesuorgái. Sámediggi oasálastá dán doaimmaheamis ja galgá
erenoamážit áimmahuššat sámi mánáidgárddiid. Sámediggi galgá máid
leat oasálaš áššiide mat gusket dáru mánáidgárddiide geat addet
fálaldaga sámi mánáide, degomat guovttegielalaš veahki addit dahje
eatnigielaoahpahusa doaimmain.

2001 dálvvi ovdanbijai Mánáid- ja bearašdepartementa ovttas Girko-,
oahpahus- ja dutkandepartemeanttain, Norgga Oahpaheddjiidservviin ja
Gielddaid Ovttastusain raportta mii guorahalai rekruterema ja
dássedisvuođa ovdaskuvlaoahpaheaddjevirggis. Dan oktavuođas
dollojuvvui gulaskuddankonfereansa mas oassálaste iešguđet
bealit. Namuhuvvon raporttas ja raporttas mii bođii konfereanssa
maŋŋel, leat namuhuvvon muhtun doaibmabijut maid departementa ja
Sámediggi sáhttet álggahit vai rekruterejit eanet
ovdaskuvlaoahpaheddjiid, ja bisuhit sin geat juo barget
mánáidgárddiin. Earret eará soaitá áigeguovdil guorahallat lea go
stipeanda sámi ovdaskuvlaoahpaheaddjestudeanttaide vuogas
rekruterendoaibmabidju. Ferte maid čielggadit makkár dárbu lea
buorebut heivehit lassi- ja joatkkaoahppofálaldaga vai bisuha sámi
bargiidveaga mánáidgárddiin. .

Sámediggi lea gulaskuddancealkámušastis NAČ 2000:3 Sámi
oahpaheaddjeoahppu --iešguđet máhttoárbevieruid gaskkas,
ea. ea. cealkán ahte.

Lea čielggas ahte ferte álggahit erenoamáš rekruterendoaimmaid jos
goassege galgá gokčat sámegielat oahpaheddjiiddárbbu sámi
skuvlii. Sámediggi doarju lávdegotti árvalusa ahte galgá ásahuvvot
sierra stipeandaortnet studeanttaide geat váldet sámi
oahpaheaddjeoahpu. Sámediggi oaivvilda ahte stipeandaortnet
erenoamážit galgá boahtit buorrin dievdostudeanttaide ja
studeanttaide olggobeale sámi giellalága hálddašanguovllu oktan
julev- ja oarjelsámi studeanttaiguin, vai nagoda eanet
dievdostudeanttaid oažžut oahpaheaddjeoahpuide (sihke ovdaskuvla- ja
dábálašoahpaheaddje oahpuide) ja eanet sámi studeanttaid olggobealde
sámi giellalága hálddašanguovllu.



3 Sámedikki rámmat ja njuolggadusat.  Sámediggi čuovvola čađat
gustojeaddji mánáidgárdepolitihka maid Stuoradiggi mearrida.

Sámedikki dievasčoahkkin ja Sámediggeráđđi dat mearridit rámmaid ja
njuolggadusaid mánáidgárdesuorggi bargui dan mielde makkár resurssat
stádabušeahta bokte juolluduvvojit juohke jagi.

Sámedikki oahpahusossodat hálddaša mánáidgárdesuorggi barggu.

Sámediggi ovttasbargá Mánáid- ja bearašdepartemeanttain ja
filkkamánniámmáhiiguin das mii guoská politihkalaš mearrádusaid
čuovvoleamis.

3.1 Dálá resursarámmat .  Sámedikkis leat dál guokte olles virggi
mánáidgárdesuorggis. Dasa lassin geavahuvvojit hálddahusa
doaibmaruđain konsuleanttaid čoahkkindoaimmaide sihke siskkobeale ja
olggobeale Sámedikki. Čoahkkindoaimmaide gullet ovttasbargu
guoskevaš beliiguin. Bušeahtta gokčá maid diehtojuohkindoaimmaid
mat oahpahusossodagas leat dán suorggis.

Sámediggi lea budšeahttajuolludemiin várren ruđaid pedagogalaš
neavvuid ráhkadeapmái. Lea Sámedikki ovddasvástádus ráhkadahttit
oahpponeavvuid mat heivejit mánáidgárdemánáide ja geavaheddjiid
dárbbuide.

Jahkásaččat várrejuvvo ruhta mánáidgárddekonferensii man ulbmiljoavku lea sámi mánáidgárddiid bargit ja váhnemat.

Várrejuvvojit ruđat lágidit guokte giellamovttidahttinseminára jahkái
guovtti guvlui maid Sámediggeráđđi mearrida.

3.2 Erenoamáš doarjagiid juolludeami njuolggadusat.  Mánáidgárddiide
mat leat njuolggadusain cealkán ahte leat vuođđuduvvon sámegillii ja
sámi kultuvrii, sáhttá juolludit sierra doarjaga. Áigumuš doarjagiin
lea addit mánáidgárddiide buoret vejolašvuođa gaskkustit sámegiela
ja sámi kultuvrra. Dasa lassin lea áigumuš nannet mánáidgárddi
sámegiela geavaheami, ja nannet máná identitehta. Mánáidgárdi ferte
čájehit ahte sii duohtan váldet barggu nannet sámegiela
mánáidgárddis, ea.ea. plánaid, bušeahtaid, raporttaid ja rehketdoalu
bokte.

Doarjja galgá gokčat daid lassigoluid mat sámi mánáidgárddiin leat
guovtti doaibmangiela dihte. Lassin oažžu guhtege mánáidgárdi dihto
supmi guđege máná namas mat galget mannat dokumenterejuvvon
goluide. Mánáidgárddit galget oalgguhuvvot bargat prošeavttaiguin ja
ovdánahttinbargguiguin mánáidgárddis. Dan dihte lea vejolaš ohcat
prošeaktadoarjaga Sámedikkis prošeavttaide, ovdánahttinbargui ja
geahččalemiide. Sámediggi fállá bagadallama dán oktavuođas.

Doarjaga ulbmil lea ahte mánáidgárdi galgá.
nannet ja ovdánahttit sámegiela mánáidgárddiin gos leat sámi mánát.
nannet sámi kultuvrra mánáidgárddis.
nannet máná sámi identitehta.
ođđasit ealáskahttit sámegiela.
gokčat lassigoluid mat mánáidgárddiin leat dan oktavuođas .

4 Sámedikki mánáidgárdepolitihkka.  4.1 Váldostrategiija:
vuoruhansuorggit.  Sámedikki rámmaid geažil ferte vuoruhit sihke
makkár bálvalusaid galgá fállat, daid viidodaga ja maid makkár gillii
Sámedikki čállosiid galgá almmuhit.

Vuoruhansuorggit:.  Joatkit ovttasbarggu Mánáid- ja
bearašdepartemeanttain kvalitehtaovddideami oktavuođas jagiin 2002 ja
2003.  Sámediggi áigu nannet sámegiela.  Ovttasbargu ovdalaš ja
ođđa ovttasbarganguimmiiguin ovdánahttin- ja dutkanbargguin.
Sámediggi áigu plánaáigodagas buohtalastit prošeavttaid
mánáidgárddiin ja vuođđoskuvllain.

4.2 Vuoruheapmi 2002-2005.  Sámediggi vuoruha plánaáigodagas dáid:.
Almmuhit/ juolludit doarjagiid ovdánahttindoaimmaide.  Bagadallama
ovdánahttinbargguid oktavuođas.  Almmuhit áigečállosa sámi
mánáidgárddiid várás.  Lágidit gitta guokte
giellamovttiidahttinseminára jahkái.  Bagadallat mánáidgárddiid
eaiggádiid ráhkadettiin gelbbolašvuođahuksema plána.  Bagadallat
jahkeplána ráhkademiin ovttasbargolávdegoddái.  Hukset sámi
skuvlafierpmádahkii gulahallanbáikkiid.  Jahkásaččat lágidit
mánáidgárdekonfereanssa.  Ovttasbargat departemeanttain ja
filkkamánniámmáhiiguin vai oažžut buriid diehtojuohkindábiid .

4.3 Ovttasbargooktavuođaid deattuheapmi.  Stuoradikkedieđáhusa
27(1999-2000) mánáidgárddiid kvalitehta birra lea vuođđun
ovttasbargui Sámedikki ja Mánáid- ja bearašdepartemeantta
gaskkas. Ovttasbargu guoská erenoamážit sámi mánáidgárddiide guoski
beliide. .

Go golmma-jagi vuoruhanáigodat nohká, berre Sámediggi gávdnat
ovttasbarganguimmiid geaiguin lágidit fáddásemináraid dan
kvalitehttabarggu birra mii soaitá báhcán. Lea lunddolaš ahte
departementa ja Sámediggi ovttas barget dárkkistit lágaid ja
láhkaásahusaid vai dat fuolahit sámi mánáid dárbbuid ja
vuoigatvuođaid. Sámediggi ja departementa áigot plánaáigodagas
lágidit oktasaš davviriikkalaš mánáidgárdekonfereanssa sámi
mánáigárddiid birra.

Sámediggi oassálastá maid fierpmádagas mii lea viđa davimus
filkkamánneámmáhiid várás. Dan oktavuođas go Stuoradiggi vuoruha
mánáidgárdesuorggi, lea deaŧalaš ovttasbargat guoskevaš
filkkamánniámmáhiiguin mánáidgárddi kvalitehta, rekruterema, sámi
mánáidgárddiid bargiid oahpu ja gelbbolašvuođaloktema, ja maiddái
bargguin hukset deaivvadanbáikkiid ja iešguđetlágan beallásaččaide
diehtojuohkima nalde.

Lea dárbbašlaš ovttasbargat suohkaniiguin gos leat sámi
mánáidgárddit máŋgga viidodagas. Gelbbolašvuođaloktema barggus
bargá Sámediggi ovttas Sámi allaskuvllain.  5 Sámedikki doaimmat
2002-2005.  Sámediggi áigu jahkásaččat juolludit ruđaid ovdánahttit
sámi mánáidgárddiide pedagogalaš oahpponeavvuid. Áiggi mielde soaitá
šaddat áigeguovdilis áššin evttohit njuolggadusaid rievdadit, vai
sámi mánát ožžot vuoigatvuohtan oažžut fálaldaga iežaset
gillii. Suohkanat fertejit geatnegahttot láhčit dili nu ahte priváhta
sámi mánáidgárddit ožžot buriid eavttuid.

5.1 IKT.  Sámedikki fierpmádatsiidduin galget čađat leat
ođasmahtton dieđut mat gusket sámi mánáid ja bajásšaddaneavttuide,
sámi mánáidgárddiid bargiide ja mánáidgárddiide gos leat sámi mánát,
ja sámi mánáid váhnemiidda. Sámediggi áigu maid buktit ovdan dieđuid
sámiid ja sámiid diliid birra mat leat heivehuvvon dáru
mánáidgárddiide.

Eanet ahte eanet mánáidgárddit geavahišgohtet dihtorteknologiija ja
IKT. Livččii lunddolaš ahte Sámediggi ovttas Mánáid- ja
bearašdepartemeanttain bidjet sámi mánáidgárddiide heivehuvvon
dieđuid dihtorfierpmádaga mánáidgárddesiidduide. Dát livčče
omd. lágat ja njuolggadusat, áigeguovdilis áššit, dieđut, feara
makkár skovit, ovttaskas fáttát ja dađistaga maiddái
ságastallanforum.

5.2 Pedagogalaš neavvut.  Sámediggi lea jahkásaččat várren ruđa
ráhkadit pedagogalaš neavvuid. Dát rámma ii govčča buot golmma
giela dárbbuid. Ferte bargat jorgalit ja heivehit neavvuid sámi
dillái.

Lea maiddái vuos ollu bargu ovdánahttit mánáidgárddiid
olgobirrasa. Dan barggus ferte ovdánahttit modeallaid maid máŋga
mánáidgárddi sáhttet atnit. Dán sáhttá mánáidgárdi dahkat
prošeaktadoarjagiin.

Sámediggi áigu plánaáigodagas vuoruhit čuovvovaš beliid:.  ođđa
govvagirjjiid.  diehtogirjjiid.  ođđa fágagirjjálašvuođa sihke
sámegillii ja dárogillii.  jietnagirjjiid.  mánáidgirjjiid jorgalit.
fágagirjjiid jorgalit.  musihka, sihke lávllagirjjiid ja cd.
filmmaid/videofilmmaid.  dihtorprográmmaid.  dihtorspealuid.
beavdespealuid.  plakáhtaid.  duhkorasaid.  Plána makkár doaimmaiguin
mánáidgárddit sáhttet bargat huksendihte buriid dábiid ja dainna lágin
eastadit givssideami ja intoleránsa.

5.3 Rekruteren.  Muhtin guovlluin lea ovdaskuvlaoahpaheddjiid lohku
sámi mánáidgárddiin dohkálaš, muhto eará guovlluin fas váilot ollu
sámegielat ovdaskuvlaoahpaheaddjit ja veahkkebargit. Nu lea
erenoamážit oarjelsámi ja julevsámi guovlluin ja Tromssa ja
Finnmárkku riddoguovlluin. Doppe ferte bargat loktet gelbbolašvuođa
bargiidveagas mii juo lea virgáibiddjon, muhto maid oččodit olbmuid
váldit ovdaskuvlaoahpaheaddjeoahpu. Dievdo-ovdaskuvlaoahpaheaddjit
leat hui vátnásat sámi mánáidgárddiin. Soaitá vejolaš oažžut dan
soames dievdo-ovdaskuvlaoahpaheaddji veahkkin
rekruterenbargui. Sámediggi áigu ovttasráđiid Mánáid- ja
bearašdepartemeanttain čielggadit makkár vejolašvuođat gávdnojit
ásahit stipeandda studeanttaide geat váldet sámi
ovdaskuvlaoahpaheaddjeoahpu ja stipeandda mii ásahuvvo erenoamážit
dievdoolbmuide.

5.4 Gelbbolašvuohta.  Sámedikki mielas lea stuora dárbu loktet sámi
mánáidgárdebargiid gelbbolašvuođa. Lea maid stuora dárbu hukset
sámegielgelbbolašvuođa, ja maiddái kultuvraáddejumis. Dan dihte lea
dárbbašlaš álggahit iešguđetlágan joatkka- ja lassioahpuid
mánáidgárdebargiide. .

NAČ 2000:3 Sámi oahpaheaddjeoahppu lea árvaluvvon ovdánahttit
oahppofálaldaga kulturfágas mas deattuhuvvo árbevirolaš oahppu. Dát
árvaluvvo leat oassin dábálašoahpaheaddje- ja
ovdaskuvlaoahpaheaddjeoahpuin ja lassi- ja joatkkaoahppun. Lassi- ja
joatkkaoahppodárbbuid čielggadeame sáhttá dahkat ovttas Mánáid- ja
bearašdepartemeanttain ja guoskevaš filkkamánniiguin. Galgá maid
ráhkaduvvot Stuoradikkedieđáhus oahpaheaddjeoahpu birra. Dan
dieđáhusas berrejit doaibmabijut mat gusket sámi oahpaheaddjeohppui
leat oassin.

Mánáid- ja bearašdepartementa árvala rekruterendieđáhusas ahte
sáhttá árvvoštallot galgá go ovdaskuvlaoahpaheddjiid bálkálasahus
maiddái guoskat ovdaskuvlaoahpaheddjiide geain lea
sámegielgelbbolašvuohta ja barget mánáidgárddiin olggobealde
doaibmabidjoguovllu. Sámediggi áigu bargat dan badjelii ahte MBD
ulbmilat rekruterendieđáhusas duohtan dahkkojit.

5.5 Doarjagat.  Jahkásaččat juolluduvvojit ruđat ovdánahttit
mánáidgárddiide heivehuvvon pedagogalaš neavvuid. Ruđat
almmuhuvvojit juohke jagi ja ohcanáigi lea čakčat. .

Sámediggi lea ráhkadan sierra ohcanskovi ja veahkeha maid ohcama
deavdimiin ja proseassain maŋŋel. Sámediggi sáhttá maid juolludit
ruđaid mánáidgárddiide geat barget prošeavttaiguin ja
ovddidanbargguiguin. Buot sámi mánáidgárddit ja mánáidgárddit main
leat sámi mánát sáhttet ohcat doarjagiid. Ohcamis galget boahtit ovdan
ulbmilat, doaibmabijut, áigeplána ja bušeahtta.

5.6 Diehtojuohkin.  Sámediggi áigu boahttevaš áigodagas garraseappot
bargat juohkit dieđuid suohkaniidda main leat sámi mánáidgárddit ja
suohkaniida main leat sámi mánát dáru mánáidgárddiin. Šaddá maid
hástalussan oažžut ságastallama suohkaniiguin main ii leat makkárge
fálaldat sámi mánáide. Dakkár oktavuođain lea lunddolaš ovttasbargat
guoskevaš filkkamánniiguin ja mánáid váhnemiiguin. Sámediggi ferte
maid addit eanet dieđuid váhnemiidda geat eai oaččo sámi fálaldaga
iežaset mánáide. Dát váhnemat fertejit oažžut dieđuid
vuoigatvuođaideaset birra ja movt bargat vai ožžot fálaldaga
mánáidasaset. Sámediggi áigu maid addit eanet dieđuid mánáidgárddiide
oahpponeavvuid birra ja eará ođđasiid birra mánáidgárdesuorggis.

5.7 Movttiidahttin.  Sámediggi áigu joatkit
movttiidahttinbargguiguin. Deaŧaleamos oasit leat sámegiela
geavaheapmi, oažžut eanet evttohusaid pedagogalaš neavvuide ja
ovdánahttinbargui dán áigodagas.

5.8 Kvalitehta ja gelbbolašvuođadoaimmat.  Mánáid- ja
bearašdepartementa lea Stuoradikkedieđáhusa 27 (1999-2000) maŋŋel
álggahan kvalitehtaovddidandoaimmaid mánáidgárddiide, doaibmaáigodat
lea golbma jagi. Sámediggi galgá vuosttažettiin fuolahit sámi
mánáidgárddiid dán barggus. Sámediggi áigu oalgguhit sámi
mánáidgárddiid bargat geahččalemiiguin ja ovdánahttinbargguiguin
mánáidgárddiin. Lea maid vejolaš ohcat Sámedikkis doarjaga dasa.


Ášši meannudeapmi loahpahuvvui skábmamánu 30. beaivvi 2001
dii. 10.50.


Ášši 46/01.  Strategalaš plána 2001-2004 sámi erenoamážit
heivehuvvon oahppaneavvut mánáide, nuoraide ja rávisolbmuide.  Ášši
meannudeapmi álggahuvvui skábmamánu 30. beaivvi 2001 dii. 10.50.
Áššebáhpirat.  Evttohusat ja vejolaš mearkkastagat.  Sámediggeráđi
árvalus Sámediggái:.  1 Álggahus.  1.1 Doaibmaplána duogáš .
Læringssenteris (LS) lea našuvnnalaš ovddasvástádus koordineret,
álggahit ja čuovvolit oahpponeavvobuvttadeami ohppiide geat
dárbbašit erenoamážit heivehuvvon oahpahusa. Dán barggu vuođđun
lea ahte buot oahppit galget oažžut ovttaárvosaš
oahppokvalitehta. Dálá skuvllas -- skuvla buohkaid várás, ferte skuvla
heivehuvvot nu ahte lea ávkkálaš buohkaide beroškeahttá eavttuin ja
dárbbuin. Ovttaárvosaš ja heivehuvvon oahpahus leat guokte prinsihpa
mat galget gustot buohkaide fátmmasteaddji skuvllas. Oahpponeavvut
leat doaibmabijut maid bokte joksá oahppoplána ulbmiliid ja joksá
ulbmila ahte skuvla fátmmasta buohkaid. Ohppiide geat dárbbašit
erenoamážit heivehuvvon oahpahusa, leat heivehuvvon oahpponeavvut
dávjá eaktun joksat skuvlla ulbmila.

Jagi 2000 juolludusreivviin Nasjonalt læremiddelsenterii (NLS) ja
Sámediggái čállo ahte galgá ráhkaduvvot našuvnnalaš erenoamážit
heivehuvvon oahpponeavvuid doaibmaplána. Bargu álggahuvvui NLS` ja
Sámedikki ovttasbargoprošeaktan. Mearriduvvui ahte galge ráhkadit
guokte plána, ovtta našuvnnalaš plána dárogielat erenoamážit
heivehuvvon oahpponeavvuide ja ovtta našuvnnalaš plána sámegielat
erenoamážit heivehuvvon oahpponeavvuide. Lassin mearriduvvui ahte dán
guovtti plána 1. ja 3. kapihtal galget leat sullasaččat. Ággan dasa
go ráhkaduvvo sierra sámegielat erenoamážit heivehuvvon
oahpponeavvuid doaibmaplána, lea ahte dát plána čatnasa Sámedikki
eará oahpahussii guoski plánaide. .

Girko-, oahpahus- ja dutkandepartemeantta (GOD) juolludusreivves
Sámediggái jagi 2001 ovddas čállo ahte «Ovttas stádalaš
gelbbolašvuođaguovddážiid stivrrain ja Læringssenteriin galgá
Sámediggi ráhkadit ođđa doaibmaplána áigodahkii 2001-2004, mas lea
dárbbašlaš fágalaš čanastat našuvnnalaš doaibmaplánii. Sámediggi
galgá oassálastit erenoamášpedagogalaš oahpponeavvuid ráhkadeapmái,
buvttadeapmái ja diehtojuohkimii daid birra sámi geavaheddjiide. .

Sámediggi vuoruha makkár erenoamážit heivehuvvon oahpponeavvuid galgá
ráhkadit. Sámediggi galgá fuolahit ahte juohke áidna oahpponeavvu
ovddida sámegiela ja sámi kultuvrra».

Ráhkadettiin Doaibmaplána erenoamášpedagogalaš oahpponeavvuide sámi
geavaheddjiid várás 1997-2000, kártejuvvui skuvlaásahusa sámegielat
oahpponeavvodilli. Ođđa doaibmaplánas áigodahkii 2001-2004 leat
vuođđun vuoruhemiide dat vásáhusat maid leat ožžon mannan
doaibmaplánaáigodaga 1997-2000 oahpponeavvoráhkadeamis, sámi
erenoamášpedagogalaš oahpponeavvuid semináras mii lágiduvvui
miessemánus 2000, ja kártemis makkár erenoamášpedagogalaš
gelbbolašvuođadárbbut oahpaheddjiin, mánáidgárdebargiin ja
PPB-bargiin leat, mii čađahuvvui jagi 2000 čavčča. Dán kartemis
bođii muhtin muddui ovdan makkár dárbbut leat erenoamášpedagogalaš
oahpponeavvuide.

1.2 Oktiigeassu.  Plána 1. ja 2. kapihtal čilge stáhtusa bargguin
erenoamážit heivehuvvon oahpponeavvuiguin ja čilge oanehaččat
1997-2000 áigodaga doaimma. Oktiigeasus leat čohkkejuvvon dieđut
muhtin Stáhta erenoamášpedagogalaš doarjjabálvalusa ovttadagain ja
Sámedikki doaimmain. Addojuvvo oppalašgovva makkár erenoamážit
heivehuvvon oahpponeavvut juo leat buvttaduvvon, ja makkár doaimmat
leat álggahuvvon. Ollislaš oppalašgovva buvttaduvvon oahpponeavvuin
lea čilgejuvvon tabeallaiguin ja lea mielddusin plána loahpas.

Doaibmaplána 1997-2000 čilgii vuođđoskuvlla ja joatkkaoahpahusaid
dárbbuid. Lea eanemusat bargojuvvon vuođđoskuvladásis. Lea ain dárbu
garrasit bargat vuođđoskuvlla beali, muhto mii áigut
geahččagoahtit dárkileappot eará oahppodásiid áigodagas
2001-2004. Lea dárbu ovddidit buriid modeallaid movt ráhkadit ja
buvttadit erenoamážit heivehuvvon oahpponeavvuid, maiguin ávkkástallá
fágalaš ja ekonomalaš resurssaid buoremus lági mielde. Dáiguin
hástalusaiguin ferte eambbo bargat ođđa doaibmaplánaáigodagas.

Plána 3. kapihtal guorahallá ođđa doaibmaplána ulbmiliid, makkár
láhka- ja vuoigatvuođavuođu nala lea huksejuvvon, ja definere dan
oahpponeavvojurddašeami mii lea válljejuvvon modeallaid vuođđun.

Plána 4. kapihtal čilge guđet doaibmabijut vuoruhuvvojit áigodagas
2001-2004. Ovdáneapmi čilgejuvvo dárkileappot jahkeplánain. Lassin
bukto maid oppalašgovva makkár oahpponeavvuid vel sáhtášii ráhkadit
ja buvttadit jus oččošii budšeahta lassánit.

5. kapihttalis čájehuvvo man ollu resurssaid galgá geavahit
   erenoamážit heivehuvvon oahpponeavvuide áigodagas
   2001-2004. Kapihttal muitala maiddái doaibmaguovllu doaimmaheddjiid
   ovttasbarggu ja ovttastahttima birra ja maid diehtojuohkindoaimmaid
   birra.

1.3 Doahpagiid čilgen .  Doahpagii erenoamážit heivehuvvon
oahpponeavvut gullet.  Oahpponeavvut oahppái.  Bagadallanneavvut,
metodalaš dahkosat ja kártenávdnasat oahpaheddjiide ja PPB-bargiide.

Doaibmaplánas namuhuvvojit iešguđetlágan oahpponeavvut
iešguđetlágan ohppiidjoavkkuide doahpaga erenoamážit heivehuvvon
oahpponeavvuid oktavuođas. Das namuhuvvojit.  Oahpponeavvut ohppiide
geat dárbbašit čuokkisčállagii heiveheami.  Multifunkšunála
oahpponeavvut. Dát leat oahpponeavvut mat vuhtii váldet
iešguđetlágan joavkkuid heivehandárbbuid. Dáidda joavkkuide gullet
oahppit geain leat gullováttut, oaidnováttut, lohkan- ja
čállinváttisvuođat, giella- ja hupmanváttut, máŋggabealát
oahppanváttut, sosiála- ja emošovnnalaš váttut, ja oahppit geain
leat motoralaš váttut. Dát oahpponeavvut leat heivehuvvon dássái ja
leat prentejuvvon dahje elektrovnnalaš hámis.  2 Doaibmaplána
erenoamášpedagogalaš oahpponeavvuide 1997 --2000 sámi oassi --
oktiigeassu ja stáhtus.  Dás lea oktiigeassu ja stáhtus
oahpponeavvobarggus 1997-2000. Lea biddjon eanet deaddu bargui
erenoamážit heivehuvvon oahpponeavvuiguin. Bargoguovllu barggut leat
lassánan ja lea bargojuvvon ulbmillaččat buorebut buohtalastit
erenoamážit heivehuvvon oahpponeavvuid ovdánahttima ja buvttadeami.

2.1 Ráhkadeapmi ja buvttadeapmi.  Sámediggi leat ovttas Nasjonalt
læremiddelsenteriin, Sandfallet gelbbolašvuođaguovddážiin ja
Tambartun gelbbolašvuođaguovddážiin ráhkadan jahkeplánaid
erenoamážit heivehuvvon oahpponeavvuid ráhkadeapmái ja buvttadeapmái.

Jahkeplánas čilgejuvvojit doaibmaplána bajimus ulbmilat konkrehta
doaibman. Doaibmaplánaáigodaga vuoruhuvvon joavkkut leat leamaš
áibbas dahje hui čalmmehis oahppit geat atnet čuokkisčállaga
čállingiellan ja oahppit geain leat lohkan- ja čállinváttisvuođat.

Tabeallain čájehuvvojit válmmastuvvon buktagat áigodagas 1997-2000
sihke luohkáid ja fágaid mielde. Dasa lassin čájehuvvojit jagi 2001
álggahuvvon buvttadeamit.

1. tabealla čájeha makkár sámegielat oahpponeavvut leat heivehuvvon
   čuokkisčállagii vuođđoskuvladássái. O97S oktavuođas leat
   ráhkaduvvon prentejuvvon ja elektrovnnalaš čuokkisčálagirjjit
   mat leat heivehuvvon válmmas oahpponeavvuid mielde. .

Čalmmehemiide oahpponeavvvut.

Doaibmaplána áigodagas leat buvttaduvvon 18 oahpponeavvonamahusa
sámegiel čuokkisčállagiin. Dasa lassin leat ráhkaduvvon taktiila
ávdnasat ja resursagirjjit oahpaheddjiid várás fágaidgaskasaš
oahppodahkosii SUKKA HÁVVÁ mii lea smávvaskuvladási váste. Leat maid
ráhkaduvvon konkretiserenávdnasat čalmmehis autistii.

2. tabealla čájeha eará oahpponeavvuid mat leat ráhkaduvvon
   plánaáigodagas ja álggahuvvon oahpponeavvut.

Multifunkšunála oahpponeavvut.

Doaibmaplánaáigodaga loahpas leat ovdánahttigoahtán oahpponeavvuid
maid sáhttá geavahit máŋgga ohppiidjovkui, nu gohčoduvvon
multifunkšunála oahpponeavvut.

Oahpponeavvut bealljehemiide.

Lea čállojuvvon notáhtta váttisvuođaid birra mat leat čadnon
sámegielat bealljehemiid oahpahussii. Go mearkagiela ja sámegiela
oktavuođat eai leat čielggaduvvon, eai leat plánaáigodagas
ráhkaduvvon oahpponeavvut sámegielat bealljehemiid várás.

Oahpponeavvut ohppiide geain leat lohkan- ja čállinváttisvuođat.

Áigodagas leat ráhkaduvvon 20 álkkeslohkangirjji davvisámegillii, 9
julevsámegillii ja 8 oarjelsámegillii. Lassin lea ráhkaduvvon álkkes
grammatihkka mánáide geain leat giellaváttut.

Eará oahpponeavvut oktan kárteniskosiiguin ja bagadallangirjjiiguin.

Plánaáigodagas leat jorgaluvvon ja heivehuvvon gávcci dihtorprográmma
sámegillii. Prográmmaid jorgalan- ja heivehanbargu álggahuvvui juo
ovdal 1997. Vihtta dáin prográmmain eai leat gal erenoamážit
heivehuvvon ohppiide geain leat oahppanváttut, muhto sáhttet sidjiide
maid adnot. Ovttas Senter for leseforskning:in lea Sámediggi jorgalan
ja heivehan gihppagiid «Lohkančehppodaga iskan» nuppi, goalmmát,
viđát, čihččet ja ovccát luohkáid várás. Dáin gihppagiin leat
nuppi, goalmmát ja čihččet luohkáid gihppagat válbmasat. Viđát ja
ovccát luohkáid gihppagat válbmanit 2001.

DO-bargu.

Oahppit geat dárbbašit erenoamážit heivehuvvon oahpponeavvuid
ožžot dál oahppofálaldaga ruovttubáikki skuvllas. Dát bidjá eará
gáibádusaid oahpponeavvoráhkadeapmái go dalle go oahppit ledje
čohkkejuvvon spesialskuvllaide dahje --luohkáide. Molssodeaddját
bargovuogit ja eanet IKT-geavaheapmi oahpahusas buktá maid eará
gáibádusaid oahpponeavvuide.  Sámediggi lea ovttas Programmet for
Nord-Norge (PNN)/Statped, Stáda oahpahuskántuvrrain Finnmárkkus
(SU-Finnmark), Senter for leseforskning ja Sámi allaskuvllain álggahan
ovdánahttinbarggu man ulbmil lea geahčadit sámi
álgooahpahusa. Sámegielat álgolohkanoahpahus ii leat goassege ovdal
dutkojuvvon, mii lea dagahan eahpesihkarvuođaid
metodihkkageavaheamis. Prošeakta lea bures boahtán johtui, ja
jotkojuvvo ođđa plánaáigodagas. Prošeavtta álgooassi lea
ruhtaduvvon erenoamášpedagogalaš ovdánahttinruđaiguin, muhto
ohccojuvvo maid sierra ruhtadeapmi GOD:s/Læringssenteris dán
prošektii. Prošeavtta ulbmil lea gávnnahit makkár vuogit ja
metodihkka leat vuohkkasepmosat sámi álgooahpahussii, mii fas dagaha
unnot oahppit geain leat lohkan- ja čállinváttisvuođat. Sámediggi
lea maid álggahan ovdánahttinprošeavtta man ulbmil lea geahčadit
matematihkkaoahpahusa ja erenoamážit guorahallat makkár sámegielat
oahpponeavvut matematihkas gávdnojit. Deattuhuvvo maid čađahit
tearbmabarggu mas sámegielat matematihkkasánit ja dajaldagat eambbo
heivehuvvojit riikkaidgaskasaš
tearbmageavaheapmái. GOD/Læringssentera sierra juolludan ruđat
ruhtadit prošeavtta.


2.2 Geat barget ráhkadit erenoamážit heivehuvvon oahpponeavvuid.
Læringssenteret/Nasjonalt læremiddelsenter (NLS).  Go Læringssenteret
ásahuvvui čakčamánu 2000 sirdojuvvui bargu erenoamážit heivehuvvon
oahpponeavvuiguin NLS:s dohko, ja jotkojuvvui oassin Læringssentera
bargguin. NLS:s lea leamaš bajimus ovddasvástádus ráhkadit,
buvttadit, kvalitehtasihkkarastit, ja juogadit erenoamážit
heivehuvvon oahpponeavvuid ja dieđuid juohkit daid birra. NLS:s lea
maid leamaš bajimus koordineren ovddasvástádus stádalaš
erenoamášpedagogalaš oahpponeavvosuorggi oassálastiid gaskkas dasa
mii guoská erenoamážit heivehuvvon oahpponeavvuide. NLS:s lea leamaš
erenoamáš ovddasvástádus ásahit ovttasbarggu eará fágabirrasiiguin ja
resursaolbmuiguin.

Sámediggi ja ovddeš Sámi oahpahusráđđi.

01.01.2000 nogai Sámi oahpahusráđđi ráđđeaddi orgánan Girko-,
      oahpahus- ja dutkandepartementii. Seamma beaivvis
      sirdojuvvojedje doaimmat Sámediggái. Sámediggi ja ovddeš Sámi
      oahpahusráđđi leat vuoruhan makkár sámi erenoamášpedagogalaš
      oahpponeavvuid leat ráhkadan doaibmaplána sámi oasi olis. Das
      lea maid leamaš ovddasvástádus ráhkadit,
      kvalitehtasihkkarastit, buvttadit ja juogadit
      erenoamášpedagogalaš oahpponeavvuid sámi geavaheddjiide, ja
      dieđuid juohkit daid birra. Sámedikki ulbmil lea ahte juohke
      áidna oahpponeavvu ovddida sámegiela ja sámi kultuvrra ja maid
      ovddida sámi identitehta.

Sámediggi lea áigodagas ožžon ruđaid oahpponeavvobuvttadeapmái
Læringssentera/Nasjonalt læremiddelsentera bokte. Dasto leat ruđat
juogaduvvon gelbbolašvuođaguovddážiidda ja lágádusaide mat leat
ráhkadan ja buvttadan oahpponeavvuid. Sámediggi leat áigodagas lágidan
bargobájiid sámi oahpaheddjiide. Dáid ulbmil lei oažžut ođđa
čálliid ráhkadit erenoamášpedagogalaš oahpponeavvuid. Bargobájit
lágiduvvojedje golmmain čoagganemiin gos oasseváldit ožžo fágalaš
logaldallamiid multifunkšunála oahpponeavvuid birra, girjeráhkadeami
proseassa birra, prošeaktačilgehusaid, gielladikšuma, govvabarggu,
gráfalaš barggu ja manusa gielladárkkisteami birra. Dat 12 oasseváldi
geat čuvvo logaldallamiid ožžo guhtege bargun ráhkadit
erenoamášpedagogalaš oahpponeavvuid, ja buktagat leat juo
válbmanišgoahtime. Dát lei hui positiivvalaš doaibmabidju, ja
árvvoštallama konklušuvdna lei ahte dán vuogi mielde nagoda
rekruteret eanet sámegielat girječálliid.

Stáhta erenoamášpedagogalaš doarjjabálvalus.

Davvi-Norgga gelbbolašvuođaguovddáš (Nordnorsk
kompetansesenter)/Sandfallet gelbbolašvuođaguovddáš leat
jahkásaččat vuoruhan oahpponeavvoráhkadeami kapasitehtaset mielde ja
iešguđet váddojoavkkuid oahpponeavvodárbbuid mielde.

Tambartun gelbbolašvuođaguovddáš.

Tambartun gelbbolašvuođaguovddážis lea leamaš olmmoš 20% virggis
mii lea čadnon Sámediggái. Dát olmmoš lea eanas bargan heivehit
sámegielat oahppogirjjiid sámi čuokkisčállagii.

Davvi-Norgga gelbbolašvuođaguovddáš/Sandfallet
gelbbolašvuođaguovddáš ja Tambartun gelbbolašvuođaguovddáš leat
áigodagas ovttas bargan ráhkadit oahpponeavvuid čalmmehis ja
heajosoainnot sámi mánáide. Dát ovttasbargu lea doaibman hui
bures. Prošeavttat leat árvvoštallojuvvon ja árvvoštallanraporttat
leat almmuhuvvon.

Lágádusat.

Sámi lágádusat leat áigodagas šaddan oaváneappot buvttadit sámegielat
erenoamášpedagogalaš oahpponeavvuid. Dás áigut erenoamážit namuhit
Iđut lágádusa mii lea bidjan ollu návccaid erenoamášpedagogalaš
oahpponeavvuide. Lágádusat leat maid leamaš viššalit sáddet
oahppogirjemanusiid Tambartun gelbbolašvuođaguovddážii ja
Davvi-Norgga gelbbolašvuođaguovddážii/Sandfallet
gelbbolašvuođaguovddážii vai besset heivehit daid
čuokkisčállagii.

Skuvllat, fágabirrasat ja skuvllaide čadnon resursaolbmot leat
oassálastán oahpponeavvoráhkadeamis ja oahpponeavvuid
geahččaladdamis.

2.3 Eará oahpponeavvobargui čadnon doaimmat áigodagas 1997- 2000.
Ovttasbargu ja buohtalastin.

Ovddeš Sámi oahpahusráđđi leat jeavddalaččat doallan
prošeaktačuovvolan čoahkkimiid singuin geat ráhkadit
oahpponeavvuid. Dasa lassin leat oassálastit juohke goalmmát mánu
sádden raporttaid Sámediggái/Sámi oahpahusráđđái.

Ovddeš Sámi oahpahusráđis lea leamaš áirras oktavuođalávdegottis
mii lea galgan fuolahit buohtalastima oahpponeavvobarggus, ja maid
diehtojuohkima ja bagadallama oahpponeavvobargosuorggis.

Ovddeš Sámi oahpahusráđđi lea áigodagas lágidan bargobájiid ja
erenoamášpedagogalaš oahpponeavvoseminára ovttas Davvi-Norgga
gelbbolašvuođaguovddážiin/Sandfallet
gelbbolašvuođaguovddážiin. Oasseváldit ledje oahpaheaddjit,
lágádusat ja eará oahpponeavvobuvttadeaddjit.

Diehtojuohkin ja bagadallan.

Ovddeš Sámi oahpahusráđđi lea áigodagas lágidan bargobájiid ja
erenoamášpedagogalaš oahpponeavvoseminára ovttas Sandfallet
gelbbolašvuođaguovddážiin. Unnit ja eanet lea oassin dán doaimmas
leamaš diehtojuohkin ja bagadallat oahpponeavvuid ja daid geavahusa
birra. Oallugat leat jearahallan telefuvnna ja reivviid bokte ja
jearahallan fitnat guossis.

Ovddeš Sámi oahpahusráđđi lea ráhkadan diehtojuohkinčállosiid,
katalogaid ja bagadallangihppagiid.

Sihke skuvllat ja ovddasteaddjit váldet oktavuođa ovddeš Sámi
oahpahusráđiin oažžut dieđuid sámi oahpponeavvuid birra. Ođđa
oahpponeavvut biddjojit bistevaš oahpponeavvočájáhussii Sámi
oapponeavvoguovddážis/Sámedikki oahpahusossodagas dađistaga go
ilbmet. Sámediggi/Sámi oahpahusráđđi lea doallan
oahpponeavvočájáhusaid seminárain, konferánssain ja muhtin skuvllaid
oahpaheddjiidkurssain buot golmma sámegielguovllus.

Nasjonalt læremiddelsenter čađahii 1999 giđa seminára
gelbbolašvuođaguovddážiidda ja skuvlagirjelágádusaide dainna
jurdagiin ahte oažžut oktasaš ipmárdusa oahpponeavvuide ohppiide
geain leat erenoamáš dárbbut. Ulbmil lei maid oaidnit makkár
vejolašvuođat ja hástalusat leat boahtteáiggis das mii guoská ođđa
buolvva oahpponeavvuid ráhkadeapmái ja buvttadeapmái. Maiddái sámi
skuvlagirjelágádusat oassálaste semináras.

Ovddeš Sámi oahpahusráđđi lei almmuhan oahpponeavvokatalogaid Sámi
oahpahusráđi Interneahttasiidui. Go Sámedikki ođđa
interneahttasiiddut rahpasit 2001:s, galget oahpponeavvodieđut maid
gávdnot doppe, ja dieđut ođasmahttojuvvojit dađistaga go ođđa
oahpponeavvut ilbmet. Čujuhus lea www.samediggi.no.

Lágádusat mat almmuhit sámegielat oahpponeavvuid ráhkadit sierra
oahpponeavvokatalogaid maid sáddejit mánáidgárddiide ja
skuvllaide. Dasa lassin lea ovddeš Sámi oahpahusráđđi
plánaáigodagas ovttas Suoma Sámedikkiin ja Sámiskuvlastivrrain Ruoŧas
almmuhan oahpponeavvokataloga mas leat buot sámi oahpponeavvut.

Lassin oahpponeavvokatalogaide almmuhuvvojit johtočállosat ođđa
sámi oahpponeavvuid birra 4 gearddi jagis. Johtočálus sáddejuvvo
ee. buot mánáidgárddiide ja skuvllaide mat oahpahit sámegielas ja
sámegillii.

Samtak ja SamSamtak.

Sámedikkis lea áirras našuvnnalaš Samtak:a
koordinerenjoavkkus. Sámedikkis leat maid ovddasteaddjit fágajoavkkuin
Tromssas ja Finnmárkkus. Sámediggi lea maid álggahan ásahit
SamSamtak:a. Sámediggi lea válljen defineret sámi álgooahpahusa oktan
SamSamtak:a doaimmain. Prošeakta lea čadnon guovtti davimus filkkaid
Samtak:a bargui.

2.4 Oktiigeassu ja árvvoštallan.  Oahpponeavvobarggus leat leamaš
ollu doaimmat áigodagas 1997-2000, ja leat leamaš ollu ja
máŋggalágan barggut. 1997-2000 doaibmaplána ulbmiliin lei earret eará
veahkkin buoridit erenoamášpedagogalaš oahpponeavvodili. Dát galgá
ain leat ulbmil barggus.

Resurssat ja dárbbut .

Áigodagas 1997-2000 lei vuođđoskuvlasuorgi hui guovddážis O97S
oktavuođas. Čuovvolit vuoruhuvvon joavkkuid ovdánahttima ja
buvttadeami lea gáibidan ollu resurssaid sihke ekonomalaččat ja
kapasitehta dáfus. Boađus lea leamaš ahte eará joavkkuide leat
báhcán unnan resurssat. Jagiin 1997-2000 leat eanet bargagoahtán
heivehit ovdalaččas dohkkehuvvon oahpponeavvuid ja ovddidit
oahpponeavvun iešguđet joavkkuide ja dásiide. Dát galgá boahtit
buorrin máŋgga ohppiidjoavkui, muhto gávdnojit ohppiidjoavkkut mat
leat beare rašit geavahit dáid oahpponeavvuid. Dán jovkui gávdnojit
unnan buorit oahpponeavvut. Ovddit doaibmaplána duođaštii stuora
dárbbuid joatkkaoahpahusas. Návccaid ja ekonomalaš sivaid geažil eai
leat dát joavkkut vuoruhuvvon áigodagas 1997-2000.  Dahkosat ja
buvttadeapmi.

Čuokkis 2.1 Ráhkadeapmi ja buvttadeapmi čájeha ovttas tabeallaiguin
plána loahpas mii lea buvttaduvvon áigodagas 1997-2000. .

Kvalitehta ja máhttovuođđu.

Okta ulbmil erenoamážit heivehuvvon oahpponeavvuid ráhkadeamis, lea
leamaš ahte dain galgá seamma buorre kvalitehtta go dábálaš
oahpponeavvuin. Dát gáibida ollu ráhkadeddjiin. Ráhkadit
oahpponeavvuid joavkkuide main leat erenoamáš dárbbut, gáibida ahte
ráhkadeaddjis lea buorre máhttu spesifihkka váddojoavkku birra ja
makkár dárbbut leat iešguđetlágan heivehemiide. Dan dihte go stuorát
oassi erenoamážit heivehuvvon oahpponeavvuin dál ráhkaduvvo ovttas
lágádusaiguin, lea hui dárbbašlaš fuolahit
fágagelbbolašvuođa. Sámediggi lea deattuhan oččodit áššái guoski
gelbbolašvuođa mielde ráhkadeapmái ja ásahit oktavuođaid stádalaš
ja priváhta ráhkadeddjiid gaskii semináraid ja čoahkkimiid
bokte. Oahpponeavvuid kvalitehtasihkkarastimis lea deaŧalaš oažžut
buori ja konstruktiivvalaš ovttasbarggu lágádusaiguin, ja
erenoamášpedagogalaš fágabirrasiid ja lágádusaid gaskkas. Dát maid
soaitá ovddidit deaŧalaš máhtu iešguđet ráhkadeddjiide ja dainna
lágiin buktit ođđa jurdagiid bargui erenoamážit heivehuvvon
oahpponeavvuiguin.

Ovttasbargu ja organiseren.

Okta doaibmaplána 1997-2000 ulbmiliin lei oažžut ulbmillaš
oahpponeavvobarggu ja buorebut ávkkástit sihke fágalaš ja ekonomalaš
resurssaid. Erenoamášpedagogalaš oahpponeavvosuorggi oasálaččat
vásihedje ovdal eahpečielga diliid das mii guoská ovddasvástádussii
ja bargguide. Ledje unnán čielga oaivádeamit sihke resursahivvodagas
ja áigumušdásis dasa mii guoskkai erenoamážit heivehuvvon
oahpponeavvuide. Lea leamaš viiddis ovttasbargu NLS, Sámedikki ja
eará oasálaččaguin áigodagas. Ovttasbarggu geahččaledje
systematiseret stivrradási oktavuođaid bokte 2-3 geardde jahkái ja
oktavuođalávdegotti bokte (gč. 2.čuoggá). Oktavuođalávdegotti
bargu lei e.e. sihkkarastit ahte oahpponeavvobargu
buohtalasto. Oktavuođalávdegotti doaibma veahá nogai go lávdegotti
mandáhtas ii leat mearridanváldi resurssaid ja ekonomiija
badjel. Gárttai diehtojuohkin forumin, ja unnit
ovttasbargoorgánan. Oktavuođalávdegoddi heaittihuvvui, ja
Læringssenteret bargá gávdnat eará vugiid organiseret ovttasbarggu.

Stáhta erenoamášpedagogalaš doarjjabálvalus lea rievdadan doaimmas
1997-2000 áigodagas. St dieđ nr 23 (1997-98) dagahii ahte
gelbbolašvuođaguovddážiin unnidedje bargiid, ja dakko bokte maid
oahpponeavvuid ráhkadeami earret gullo- ja
oaidnosuorggis. Organiserema rievdan dagahii ahte lea unnit
kapasitehta ja unnit eahpečielggasvuođat das makkár doaimmaid
guovddážat galget vuoruhit. Viidáset ovttasbargguin stáhta
erenoamášpedagogalaš doarjjabálvalusas lea deaŧalaš sihkkarastit
ahte bajemus dási mearrádusat gaskkustuvvojit sidjiide geat
geavatlaččat barget ovttas. Sámedikkis ja Læringssenteris leat
leamaš ovttasbargočoahkkimat dárbbu mielde.

Oahpponeavvuid gávdnan ja diehtojuohkin.

Lea leamaš hástalus oažžut oppalaš ja buohtalaston diehtojuohkima
erenoamážit heivehuvvon oahpponeavvuid birra. Oahpponeavvosuorggi
iešguđet oasálaččat leat juohkán dieđuid iežaset
ovddasvástádusosiid birra iežaset ulbmiljoavkkuide. Dasa lassin leat
sáddejuvvon čállojun dieđut skuvllaide. Sámedikki viidáset
diehtojuohkinbarggus šaddá deaŧalaš sihkkarastit dieđuid makkár
oahpponeavvut juo gávdnojit ja movt daid galgá geavahit, ja lassin vel
sihkkarastit ahte daid gávdná.

3 Našvunnalaš plána sámegielat earenoamážit heivehuvvon
oahpponeavvobargui mánáid, nuoraid ja rávisolbmuid várás.
Doaibmaplána erenoamážit heivehuvvon oahpponeavvuide lea oktasaš
našuvnnalaš plána bargui ráhkadit erenoamážit heivehuvvon
oahpponeavvuid áigodahkii 2001-2004. Plána čilge ovttasbarggu ja
buohtalastima oahpponeavvosuorggi oasálaččaid gaskkas, ja lea
bajimus čilgehus vuoruhansurggiin áigodagas 2001-2004. Konkrehta
oahpponeavvoprošeavttat čilgejuvvojit juohke jagi jahkeplánas dan
áigodagas masa plána gusto.

Doaibmaplána galgá.
Defineret barggu erenoamážit heivehuvvon oahponeavvuiguin ulbmiliid ja áigumušdási.
Čilget ulbmiliid, máhtu, vásáhusaid ja dárboárvvoštallama resurssalaš ja organisatuvrralaš váikkuhusaid .
Árvalit resursadárbbu ja doaibmabijuid vuoruhusaid áigodagas 2001-2004.


3.1 Oasálaččat ja ulbmiljoavkkut.  Doaibmaplána muitala sihke sin
geat eanemus barget erenoamážit heivehuvvon oahpponeavvuiguin, ja
barggu ulbmiljoavkkuid. Almmolaš suorggis leat departementa,
Læringssenteret ja Stáhta erenoamášpedagogalaš doarjjabálvasusa
stivra ovttadagaid bokte ja Sámediggi guovddáš bargit. Priváhta
suorggis leat lágádusat ja eará oahpponeavvobuvttadeaddjit guovddáš
bargit.

Viidáset barggus boahtá leat ovttasbargu erenoamážit Sámedikki, Sámi
guovddášdoaimma, Sámi allaskuvlla ja Davvi-Norgga
gelbbolašvuođaguovddáža gaskkas.

Doaibmaplána lea ohppiidjoavkkuid geain leat erenoamáš dárbbut,
oahpaheddjiid ja PP-bálvalusa bargiid váste.

3.2 Láhka ja vuoigatvuođat.  Vuođđoskuvlaláhka ja joatkkaoahpahusa
láhka -- Oahpahuslága §1-2 Oahpahusa ulbmil, cealká ná: «Oahpahus
galgá heivehuvvot ovttaskas oahppi ja oahpahalli eavttuide ja
návccaide..» Vuođđoskuvlla, joatkkaoahpahusa ja rávisolbuid
oahpahusa oahppoplánas, oppalaš oasis, lea oahpahusa heiveheapmi
ovttaskas oahppái okta dain bajimus oahpahusulbmiliin. St dieđ 28
dárkkistuvvo ovttaárvosašprinsihppa go cealká .»Oahpahus galgá
heivehuvvot ovttaskas oahppi návccaide, ovdáneami dássái ja
dárbbuide. Dát guoská sihke ohppiide geain leat iešguđetlágan
doaibman- ja oahppanváttut ja ohppiide geain leat buorit návccat,
sihke dárogielat ohppiide ja ohppiide geain lea earágielat ja
kultuvrralaš duogáš, sihke nieiddaide ja bártniide. Heivehit sáhttá
leat metodalaččat, sisdoalu ja organiserema dáfus.» .  Doaba
heivehuvvon oahpahus fátmmasta buot ohppiid, sihke dábálaš ohppiid ja
daid ohppiid geat dárbbašit erenoamážit heivehuvvon oahpahusa.

Vuođđoskuvla- ja joatkkaoahpahusláhka --oahpahusláhka lea oktasaš
láhka vuođđoskuvlii ja joatkaoahpahussii. Erenoamášoahpahusa riekti
lea vuođđuduvvon 5. kap Erenoamášoahppu mánáide, nuoraide ja
rávisolbmuide, ja guoská mánáide geat vuos leat nuorabut
oahppahusgeatnegas agi, ohppiide vuođđoskuvllas, joatkkaoahpahusas
ja rávisolbmuide.

§5-1 Vuoigatvuohta erenoamášoahpahussii namuha vuođđoskuvla- ja
joatkkaoahpahusa ohppiid. «Ohppiin geain ii leat dahje geat eai sáhte
oažžut dohkálaš ávkki dábálaš oahpahusas, lea vuoigatvuohta
oažžut erenoamášoahpahusa.».

§5-2 Erenoamášoahppu rávisolbmuide cealká »Rávisolbmuin geat
buozanvuođa dahje vigi geažil dárbbašit ođasmahttit
vuođđoskuvlaoahpu, lea vuoigatvuohta dákkár oahpahusa
oažžut. Seammá guoská rávisolbmuide geain ovdal lea váilon dahje lea
leamaš váilevaš vuođđoskuvlaoahppofálaldat ja dan dihte dárbbašit
vuođđoskuvlaoahpu.».

Mánát vuollel oahppogeatnegas agi namuhuvvojit §5-7
Erenoamášpedagogalaš veahkki ovdal oahppogeatnegas agi. «Mánáin
vuollel oahppogeatnegas agi geain lea erenoamáš dárbu oažžut
erenoamášpedagogalaš veahki lea vuoigatvuohta oažžit dákkár
veahki.».

Stáda geatnegasvuohta fuolahit ahte erenoamážit heivehuvvon
oahpponeavvut gávdnojit, celkojuvvo §5-9; «Departementa galgá fuolahit
ahte ráhkaduvvojit oahppogirjjit ja eará oahpponeavvut
erenoamášoahpahussii.».

Joavkkut geain leat vuoigatvuođat lága bokte.  Mánáin, nuorain ja
rávisolbmuin geat dárbbašit erenoamážit heivehuvvon oahpahusa, lea
dát vuoigatvuohta vuođđuduvvon oahpahuslága 5. kap. bokte. Dasa
lassin leat muhtin joavkkuin sierra lágasvuođđuduvvon
vuoigatvuođat. Dát guoská:.  ohppiide geain lea mearkagiella
vuosttašgiellan.  čalmmehis ja hui heajosčalmmat
čuokkisčálageavaheaddjit.

Vuođđoskuvlaohppiin geain lea mearkagiella vuosttašgiellan, lea
vuoigatvuohta oažžut mearkagiellaoahpahusa oahpahuslága §2-6 mielde:
«Ohppiin geain lea mearkagiella vuosttašgiellan, lea vuoigatvuohta
oažžut vuođđoskuvlaoahpu mearkagielas ja mearkagillii».  Seamma
paragráfa namuha maid mánáid vuollel oahppogeatnegas agi: «Mánáin
vuollel oahppogeatnegas agi geain lea erenoamáš dárbu oažžut
mearkagiellaoahpahusa, lea vuoigatvuohta oažžut dákkár oahpahusa».

Joatkkaoahpahusaid ohppiide geain lea mearkagiella vuosttašgiellan,
gusto oahpahuslága §3-9 «Nuorat geain lea vuoigatvuohta joatkkaohppui
§3-1 mielde ja geain lea mearkagiella vuosttašgiellan, dahje geat
áššedovdiid árvvoštallamiid vuođul dárbbašit dákkár oahpahusa,
lea riekti válljet joatkkaoahpahusa mearkagielas ja mearkagillii
mearkagielat birrasis nuppi lađđasa mielde, dahje vuoigatvuohta
atnit dulkka dábálaš joatkkaskuvllain. Seamma guoská rávisolbmuide
geat leat beassan joatkkaohpahussii vaikko eai leat §3-1 mielde
vuoigatvuođat ..».

Go guoská vuoigatvuohta oažžut čuokkisčálaoahpu lea láhkateaksta
vuođđoskuvlaohppiide §2-14 ja joatkkaoahpahusa ohppiide §3-10,
ovttaládje: «Čalmmehis ohppiin lea vuoigatvuohta oažžut
dárbbašlaš oahpahusa čuokkisčállagii ja oahpu geavahit
iešguđetlágan dárbbašlaš teknihkalaš veahkkeneavvuid. Ohppiin lea
maid vuoigatvuohta oažžut dárbbašlaš oahpahusa dádjadit skuvllas,
deaivat skuvlii ja fas ruoktot ja ruovttubirrasis..».

Sámegielat oahppit geat dárbbašit erenoamážit heivehuvvon oahpahusa
.  Oahpahuslága §6-2 čuodjá ná: «Sámi guovlluin lea buohkain
vuođđoskuvlaagis vuoigatvuohta oažžut oahpahusa sámegielas ja
sámegillii. Sámi guovlluid olggobealde lea sámiin vuođđoskuvlaagis
vuoigatvuohta oažžut oahpahusa sámegielas». §6-3 Sámegielat
joatkkaoahpahus cealká ges: «Sámiin geat leat joatkkaoahpahusas lea
vuoigatvuohta oažžut sámegieloahpahusa». .

Vuoigatvuohta oažžut sámegieloahpahusa lea ovttaskas olbmo
vuoigatvuohta ja eavttuid haga. Sámi ohppiin geat dárbbašit
erenoamážit heivehuvvon oahpahusa lea vuoigatvuohta oažžut
oahpahusa sihke §6-2, §6-3 ja 5. kap Erenoamášoahppu mánáide,
nuoraide ja rávisolbmuide mielde. Dát fátmmasta maid vuoigatvuođa
oažžut erenoamážit heivehuvvon oahpponeavvuid sámegillii.

3.3 Oahpponeavvut skuvllas buohkaid várás- prinsihpat ja
definišuvnnat.  Ovttaárvosaš ja heivehuvvon oahpahus leat bajimus
prinsihpat skuvllas buohkaid várás. Dákkár skuvla ferte rahčat
heivehit olles skuvlla doaimmaid dan duohtavuhtii ahte buot oahppit
leat iešguđetláganat, ii gal joavkun, muhto ovttaskas
olmmožin. Skuvla mii lea buohkaid várás, galgá fállat juohke
ovttaskas oahppái relevánta oahpahusa ja optimála
ovdánanvejolašvuođaid. Oahpponeavvu sáhttá leat okta gaskaoapmi
joksat dáid ulbmiliid. Dát lea daid prinsihpaid mielde mat leat
O97/O97S, ja mat buvttehedje ođđa ipmárdusa das mii oahpponeavvu
lea.  Oassin das leat earret eará atnit elektrovnnalaš oahpponeavvuid
áigeguovdilin, ođđa bargovugiid, ja ohppiid eavttuide heivehuvvon
oahpahusa. Dán vuođul sáhttá doaba ipmirduvvot čuovvovaš vuogi
mielde.

Oahpponeavvut leat buot maid geavaha oahpahusdilis, ja lea
oaivilguoddi iešalddiset. Oahpponeavvut leat teavsttat,
prográmmagálvvut, jienat ja govat ja oahppogirjjit mat leat
buvttaduvvon fuolahit dihto oahpahusulbmiliid, muhto sáhttet maid leat
ávdnasat main álgoálggus lei eará doaibma, degomat aviisačállosat,
filmmat dahje čáppagirjjálašvuohta.

(St dieđ 29 « 10- jagi vuođđoskuvlla prinsihpat ja njuolggadusat--
ođđa doaibmaplána»).

Erenoamážit heivehuvvon oahpponeavvut leat nu gohčoduvvon «seakka»
oahpponeavvosuorggit, ahte oahpponeavvuid ráhkadeapmi ja/dahje
heiveheapmi dahkko hui unna ohppiidjoavkkuide. Oahpponeavvut mat
galget ohppiide geain leat erenoamáš dárbbut seađale leat seamma
buorit dábálaš oahpponeavvut. Jos dán galgá joksat, ádnojit arvat
eanet resurssat go dábálaš
oahpponeavvoráhkadeapmái. Oahpponeavvobuvttadeaddjit geat ráhkadit
dábálaš oahpponeavvuid eai mieđa ihcalis váldit badjelasaset
čseakkač oahpponeavvosurggiid, dan dihte ferte stáda eanet
juolludit. Seammás dárbbašuvvo gelbbolašvuohta sihke
oahpponeavvoráhkadeamis ja --buvttadeamis ja maid
erenoamášpedagogihkas.

Ovddit áiggiid geavahuvvon doahpaga erenoamášpedagogalaš
oahpponeavvut sadjái lea dál boahtán eará doaba, erenoamážit
heivehuvvon oahpponeavvut. Dát váikkuha movt mii jurddašit
oahpponeavvoráhkadeami ja -buvttadeami ohppiide geain leat erenoamáš
dárbbut. Doahpaga sáhttá ipmirdit dáinnalágiin:.

Oahpponeavvut mat leat ráhkaduvvon dan vuođul maid máhttit dán
birra:.  Mánáid, nuoraid ja rávisolbmuid erenoamáš heiveheami dárbbu
.  Mii ovddida ja mii hehtte oahppama.

Heiveheapmi sáhttá leat ulbmiljoavkku dási, gielalaš heiveheapmi
(mearkagiella, čuokkisčála), hámi (layout) heiveheapmi, teknihkalaš
heiveheapmi (el-botkkonstivren jna.) ja mediuma válljen (prentejuvvon,
elektrovnnalaš, jietna, govva jna.). Erenoamážit heivehuvvon
oahpponevvui gullet maid veahkkeneavvut oahpaheaddjái ja pedagogalaš-
psykologalaš bálvalussii dego mat bagadallanneavvut ja kárten- ja
diagnostiserenávdnasat.

3.4 Modealla movt ráhkadit erenoamážit heivehuvvon oahpponeavvuid.
Heiveheami kriteriat.

O97S ulbmilat ja váldočuoggát eaktkudit heiveheami. Mii deattuhuvvo
guđege oahpponeavvus rievddada iešguđetge ohppiidjoavkkuid dárbbuid
mielde. Go jurddaša ahte oahppit geain leat erenoamáš dárbbut leat
integrerejuvvon dábálaš luohkáide, leat oahpponeavvut mat ovddidit
ovttasdoaibmama deaŧalaččat.

Eará kriteria lea diehtu das makkár heiveheami guhtege joavku
dárbbaša. Dábálaččat leat ráhkadan sierra heivehuvvon
oahpponeavvuid sierra ulbmiljoavkkuide dahje ovttaskas ohppiide, ja
eai leat oaidnán oktavuođaid iešguđet joavkkuid/ohppiid dárbbuid
gaskka. Muhtun ohppiidjoavkkut dárbbašit dárbbuidasaset heivehuvvon
oahpponeavvuid, dego čuokkisčálageavaheaddjit ja
mearkagielageavaheaddjit geat dárbbašit gielalaččat heivehuvvon
oahppofáttáid. Seamma guoská ohppiide geain leat lohkan- ja
čállinváttisvuođat, geaidda livččii ávkin go oahppofáttát leat
jietnabáddin.

Lea maid deaŧalaš oaidnit oktavuođaid ovttaskas joavkkuid
dárbbuin. Čájehuvvo ahte iešguđet ulbmiljoavkkut dárbbašit
seammalágan heiveheami. Muhtin oahppit dárbbašit ahte oahppofáddá
čilgejuvvo álkidit vaikko guđe ulbmiljovkui de gulažet. Dán vuođul
lea NLS ráhkadan modealla movt ráhkadit erenoamážit heivehuvvon
oahpponeavvuid. Modealla gohčoduvvo «multifunkšunála
oahpponeavvun». Dán modealla mielde leat álgán ráhkadit ja buvttadit
oahpponeavvuid muhtin fágain ja cehkiin
vuođđoskuvladásis. Sávahahtti lea atnit dán modealla váldovugiid
viidáset barggus erenoamážit heivehuvvon oahpponeavvuiguin.

Iešguđet ulbmiljoavkkuide heiveheapmi.  Gielalaš heiveheapmi:
Ráhkadit oahpponeavvuid mearkagillii ja čuokkisčállagiin. Eaktuduvvo
ahte sisdoallu heivehuvvo pedagogalaččat gillii ja oahppoplánaide.
Mediála heiveheapmi: Buvttadit jietnagirjjiid ohppiide geain leat
lohkan- ja čállinváttisvuođat ja čalmmehis ohppiide. Jietnagirjjit
heivehuvvojit iešguđetládje ulbmiljoavkkuide.  Teknihkalaš
heiveheapmi: El-botkkonstivren ohppiide geain leat motoralaš váttut.
Sisdoalu heiveheapmi iešguđet nákcadásiid ektui: Buot
ulbmiljoavkkuin leat oahppit geat dárbbašit oahpponeavvuid mat leat
heivehuvvon dássái. Iešguđetlágan komponeanttat sáhttet vuhtii
váldit iešguđet dásiid:.  Álkkeslohkan:
(prentejuvvon/elektrovnnalaš) ohppiide geat dárbbašit álkiduvvon
teavsttaid.  Fáddágihppagat: (prentejuvvon/elektrovnnalaš) ohppiide
geat dárbbašit sihke álkiduvvon giela ja viidodaga.  Govva/jietna:
(prentejuvvon, jietnabáddi, video, CD, elektrovnnalaš) ohppiide geat
dárbbašit molssaeavttu tekstii.  Konkretiserenávdnasat: ohppiide geat
dárbbašit konkrehtaid ovdalii symbolaid.  4 Ráhkadeapmi ja
buvttadeapmi -- vuoruhuvvon doaibmabijut 2001-2004.  Vuođđoskuvlla,
joatkkaoahpahusa ja rávisolbmuid oahppoplánas, oppalaš oasis, lea
oahpahusa heiveheapmi ovttaskas oahppái okta dain bajimus
oahpahusulbmiliin. Ođđa oahpahuslágain leat maid ožžon oktasaš
láhkavuođu sierra kapihttala bokte erenoamášoahpu birra mii guoská
buot oahpahusdásiide. Dát seahtá váikkuhit oahpponeavvuid ráhkadeami
buot oahpahusdásiin. Reforbma 97 dagahii dárbbašlažžan ráhkadit ja
buvttadit ođđa erenoamážit heivehuvvon oahpponeavvuid
vuođđoskuvlii. Das mii guoská joatkkaoahpahussii ja dain
váikkuhusain mat Reforbma 94:s leat leamaš ohppiide geat dárbbašit
erenoamážit heivehuvvon oahpahusa, de ii leat dát leamaš vuoruhuvvon
suorgi dássážii. .  90-jagiid skuvlareforpmat ja ođđa oahpahusláhka
gos sámi ohppiin lea oktagaslaš vuoigatvuohta oažžut
sámegieloahpahusa, bidjá ođđa gáibádusaid oahpahusvuogádahkii. Dát
mielddisbuktá ahte fertejit ráhkadit sihke dábálaš oahpponeavvuid ja
erenoamážit heivehuvvon oahpponeavvuid buot oahpahusdásiide.

GOD' juolludanreivves Sámediggái 2001 ovddas, boahtá ovdan ahte galgá
ráhkaduvvot doaibmaplána áigodahkii 2001-2004. GOD ii árval makkár
dásiid ja joavkkuid galgá vuoruhit. Boahtá gal ovdan ahte doaibmaplána
galgá ráhkaduvvot lagas ovttasbargguin Statped:ain ja
Læringssenteriin. Áidna árvalus mii boahtá ovdan juolludanreivves lea
ahte lohkama diagnostisereniskosat galget viidáset ovddiduvvot.

Doaibmabidjoguovlluid válljema duogáš áigodahkii 2001-2004:.
Árvvoštallan vássan doaibmaplánaáigodaga.  Erenoamášpedagogalaš
oahpponeavvoseminára lágiduvvon miessemánus 2000.  Diehtostáhtus
suorggis, ee. Sámedikki kártema bokte mii lei 2000 čavčča.
Fágabirrasiid árvvoštallamat .

Vuoruheamit leat dáid eavttuid mielde dahkkon:.  Dán jagi
juolludanreivves boahtá ovdan ahte Sámediggi galgá geavahit 1,7
mill.kr. mii lea boahtán kap. 202:s Sámediggái ja eavttut ahte
gelbbolašvuođaguovddážat galget jahkedoaimmaiguin veahkehit
ráhkadit sámegielat erenoamážit heivehuvvon oahpponeavvuid.
Sámediggi mearrida bidjat eanet ruđaid erenoamážit heivehuvvon
oahpponeavvuide jagiide 2002, 2003 ja 2004. Dát leat dárbbašlaš dan
dihte go ain váilot ollu oahpponeavvut ja oahpponeavvobuvttadeaddjit
leat hui millosat ráhkadit erenoamážit heivehuvvon
oahpponeavvuid. Dát boahtá ovdan 2001 ohcciidlogus.

Ođđa doaimmat plánaáigodagas mat gáibidit eanet resurssaid:.
Gullanváddosuorggis ferte ollu bargat. Bargobádji bargovuohkin
ráhkadit oahpponeavvuid, ferte jotkojuvvot lagas ovttasbargguin Møller
gelbbolašvuođaguovddážiin. Dát gáibida ee. friddjaoastit
oahpaheddjiid geain lea gelbbolašvuohta dán suorggis.  Plánaáigodagas
sirdá okta oahppi geas lea heajos oaidnu mánáidskuvllas
nuoraidskuvlii. Dát dagaha sirdima Tambartun
gelbbolašvuođaguovddážis Huseby gelbbolašvuođaguovddážii. Lea
plánejuvvon buohtalagaid bargat ovtta áigodaga vai Husebys ovdána
sámegiel gelbbolašvuohta.  Multifunkšunála reaidun plánejuvvo
heivehit DAISY (Digitalt Audiobasert InformasjonsSYstem) sámegielat
geavaheddjiide. Dát lea eaktun go galgá buvttadit sámegielat
jietnagirjjiid.  Interaktiivvalaš álkkeslohkangirjjiid.

Visot dát gáibidit ahte juolluduvvojit eanet resurssat erenoamážit heivehuvvon oahpponeavvuide.

4.1 Ráhkadit ja buvttadit sámegielat erenoamážit heivehuvvon
oahpponeavvuid 2001-2004.  Ulbmiljoavku.  Doaibmaplána gusto mánáide
ja nuoraide vuođđoskuvllas ja joatkkaoahpahusas geat dárbbašit
heivehuvvon oahppofáttáid.

Ii gávdno makkárge statistihkka mas boahtá ovdan sámegielat ohppiid
erenoamážit heivehuvvon oahpahusa dárbbu juogaduvvon oahpahusdásiide
ja váddojoavkkuide. Ii leat ráhkaduvvon oppalašgovva dasa man galle
sámegielat oahppi dárbbašit erenoamážit heivehuvvon oahpahusa
ovttaskasmearrádusaid vuođul, juogaduvvon oahpahusdásiide, nu go
muđui riikkas lea dahkkon. St dieđ 23(1997-1998) tabeallat 3.1 ja
3.9 gal sisttisdollet sámegielat ohppiid dieđuid maid, muhto dát eai
leat dađi bahábut sirrejuvvon movtge. Goitge lea sámi servodat nu
unni ahte lea oalle álki oažžut oppalašgova
ulbmiljoavkkus. Sámediggi lea ovttasbarggus
gelbbolašvuođaguovddážiiguin ožžon oalle buori dieđu dálá
dárbbuid birra das mii guoská čalmmehis- ja bealjehis ohppiide
vuođđoskuvllas ja joatkkoahpahusas.

4.2 Sámegielat erenoamážit heivehuvvon oahpponeavvut mánáide geat
leat vuollel oahppogeatnegas agi.  Sámediggi lea 2001 rájes ožžon
ovddasvástádusa hálddašit sámi mánáidgárddiid doarjagiid. Doarjja
galgá gokčat mánáidgárdeeaiggádiid lassigoluid doaimmain mat fuolahit
ja ovddidit sámegiela ja sámi kultuvrra. Dain MBD' juolludan
ekonomalaš resurssain mat bohtet Sámediggi háldui, sisttisdollet jagi
2002 rájes maid doarjagiid stimuleren- ja
konkretiserenávdnasiidda. Dát mielddisbuktá ahte Sámediggi ii ane
dárbbašlažžan geavahit GOD juolludan ruđain stuorit resurssaid
sámegielat erenoamážit heivehuvvon oahpponeavvuide mánáidgárdesuorggi
várás.

Oahppogeatnegas agi vuolde dárbbašuvvojit iešguđetlágan iskkadanávdnasat/álkkes teasttat mat leat ráhkaduvvon kártet giellaovdáneami oppalaš ja ovttaskas beliid.

4.3 Sámegielat erenoamážit heivehuvvon oahpponeavvut
vuođđoskuvlaohppiide.  Áigodagas 1997-2000 lea ollu geahččan
vuođđoskuvlasuorgái das mii guoská erenoamážit heivehuvvon
oahpponeavvuide sámegielat ohppiid várás. Sivvan dasa lea leamaš
vuođđoskuvlareforpma ja dan dihte leat čuožžilan ođđa
oahpponeavvodárbbut vuođđoskuvllas. Juolludeamit ráhkadit ja
buvttadit erenoamážit heivehuvvon oahpponeavvuid leat leamaš
váilevaččat, ja dan geažil eai leat mannan plánaáigodaga ulbmilat
joksojuvvon. Sámi oahpahusráđđi lei plánastis eaktudan stuorit
jahkásaš juolludemiid go daid maid duohtadilis oaččui.

Guorahaladettiin doaibmaplána 1997-2000 eai leat dát dárbbut
gokčojuvvon sámegielatohppiide vuođđoskuvllas geain leat erenoamáš
dárbbut, ja vuoruhuvvojit juolludusrámmaid mielde boahtte
plánaáigodagas:.  Lohkančehppodaga kárten- ja diagnostisereniskosat
julevsámegillii. Mannan doaibmaplánaáigodagas leat ráhkaduvvon
lohkančehppodaga iskosat davvisámegillii nuppi, goalmmát, viđát,
čihččet ja ovccát luohkáide. Daid dárbbaša jorgalit/heivehit
julevsámegillii.  Álkkeslohkangirjjit gaska- ja nuoraiddássái buot
golmma sámegillii. Leat maŋemus jagiid ráhkaduvvon
álkkeslohkangirjjit smávvaskuvladássái buot golmma sámegillii. Dasto
dán áigodagas bargagoahtit eanet ráhkadit gaskadássái ja nuoraiddássái
fáttáiguin main nuorat beroštit.  Fáddágihppagat matematihkas ja
sámegielas smávvaskuvladássái ja gaskadássái buot golmma
sámegillii. Suorgi ii gokčojuvvon mannan doaibmaplánaáigodagas, muhto
áin lea dárbu daidda ja doaimmaid ferte dan dihte bidjat johtui.
Bagadallan- ja jurddagirjjit.  Pedagogalaš prográmmagálvvuid ráhkadit
buot golmma sámegillii lea vuoruhuvvon bargu gaska- ja
nuoraiddássái. Erenoamážit dárbbašit pedagogalaš prográmmaid maid
sáhttá geavahit sámegiel- ja matematihkkaoahpahusas.  Davvisámegielat
oahpponeavvuid čalmmehemiide. Mannan áigodagas bođii bures johtui
ráhkadit sámegielat oahpponeavvuid čuokkisčállagiin, ja lea dárbu
joatkit barggu viđát-gávccát luohká dásiide dán plánaáigodagas. Dasa
lassin lea dárbu ráhkadit/heivehit oahpponeavvuid čalmmehis autistii.
Davvisámegielat oahpponeavvuid bealljehemiide. Mannan plánaáigodagas
ii ráhkaduvvon mihkkege bealjehis sámi mánáide, muhto ain lea dárbu
daidda. Erenoamážit dárbbašit oahpponeavvuid mat ovddidit erenoamáš
kultuvrii guoski sámegielsániid, sámi njálbmehámiin ja sámi ritmmain.
Áin váilot erenoamážit heivehuvvon oahpponeavvut ohppiide geain leat
lohkan- ja čállinváttisvuođat. Berrešii ráhkadit eanet
jietnagirjjiid ohppiidjovkui viđát-logát luohkáin.  Lea stuora dárbu
oahpponeavvuide maiguin sáhttá ovddidit ohppiid giela ja
sátneriggodaga eanas surggiin. Ferte erenoamážit bidjat johtui
doaibmabijuid maiguin nanne giellaoahpahusa.

Multifunkšunála oahpponeavvuid ráhkadeapmi ja buvttadeapmi.

Juolludusrámmaid siskkobealde galget ráhkaduvvot davvisámegielat
multifunkšunála oahpponeavvut dáidda vuođđoskuvlafágaide ja
--dásiide:.  Sámegiella vuosttašgiellan viđát-logát luohkkái.
Servodatoahppu 5.-10. luohkkái.  Matematihkka goalmmát.-čihččet
luohkkái.  Luonddu- ja birasoahppu viđát-čihččet luohkkái.
Dárogiella ohppiide geain sámegiella lea vuosttašgiellan
nuppi-njealját luohkkái.  Sámegiella nubbin giellan gávccát. luohkkái.

4.4 Sámegielat erenoamážit heivehuvvon oahpponeavvut joatkkaoahpahusa
ohppiide.  Áigodagas 1997-2000 lei jurddašuvvon ráhkadit
davvisámegielat erenoamážit heivehuvvon oahpponeavvuid
joatkkaoahpahussii. Váilevaš juolludemiid geažil ja dan geažil go
vuođđoskuvla lei nu guovddážis, eai joksojuvvon dat ulbmilat mat
ledje biddjon áigodahkii. Ovddeš Sámi oahpahusráđđi lei plánastis
eaktudan stuorát jahkásaš juolludemiid go maid duohtailmmis
oaččui. .

Guorahaladettiin doaibmaplána 1997-2000 eai leat dát dárbbut
gokčojuvvon sámegielatohppiide joatkkaskuvllas geain leat erenoamáš
dárbbut, ja vuoruhuvvojit juolludusrámmaid mielde boahtte
plánaáigodagas.  Álkkes lohkangirjjiid davvisámegillii heivehuvvon
nuoraide ja rávisolbmuide.  Girji+báddi sámegillii mas lea álkkes
teaksta ja stuora bustávat.  Girjjit ADL-hárjehallamii mat leat
heivehuvvon sámi diliide buot golmma sámegillii.  Pedagogalaš
prográmmagálvvut sámegiela ja matematihkkafágaide.  Karteniskosat
sámegielas ja matematihkas.

Multifunkšunála oahpponeavvuid ráhkadeapmi ja buvttadeapmi.

Juolludanrámmaid siskkobealde galget ráhkaduvvot davvisámegielat
multifunkšunála oahpponeavvut joatkkaoahpahusa várás čuovvovaš
fágain:.  Sámegiella vuosttašgiellan.  Historjá.  Servodatoahppu.
Luonddufágat.  Oskkoldat.

4.5 Rávisolbmuid oahpahus.  Go rávisolbmuide vuoigatvuohta
sisafievrreduvvui oažžut vuođđoskuvlaoahpu ja joatkkaoahpahusa,
ferte eanet ráhkadit ja buvttadit erenoamážit heivehuvvon
oahpponeavvuid rávisolbmuide boahtteáiggis. Šaddá dárbu ráhkadit ja
buvttadit oahpponeavvuid rávisolbmuide geain leat máŋggabealát
oahppanváttisvuođat ja rávisolbmuide geain leat lohkan- ja
čállinváttisvuođat. Lassin dasa sáhttet neavvut mat leat ráhkaduvvon
vuođđoskuvlla váste ja mat ráhkaduvvojit joatkkaoahpahusa várás,
muhtin muddui heivehuvvot rávisolbmuide.

Eai gávdno oahpponeavvut mat leat heivehuvvon sámegielat rávisolbmuid
oahpahussii. Ferte maid rahpat vejolašvuođa ráhkadit fierpmádahkii
heivehuvvon oahpponeavvuid vai rávisolbmot besset oahpahallat
sámegiela Interneahta bokte. Ii gávdno oppalaš plána sámegielat
rávisolbmuid oahpahussii, nu ahte das ferte vuođđobargguid bargat
álggos:.  Guorahallat rávisolbmuid oahpahusa dárbbuid.  Ráhkadit plána
movt VOX sáhttá fuolahit sámi rávisolbmuide doaibmabijuid .  Ráhkadit
oahpponeavvuid sámegielat rávisolbmuid oahpahussii ja eará sámegillii
guoskevaš fágain mat leat heivehuvvon sámegielat álbmogii.

4.6 Eará barggut.  Diehtojuohkindoaimmat.  Sámedikkis lea bajimus
ovddasvástádus juohkit dieđuid sámegielat erenoamážit heivehuvvon
oahpponeavvuid birra. Čađat lea dárbu ođasmahttit ja buohtalastit
dieđuid oahpponeavvuid birra ja oahpponeavvosuorggi doaimmaid
birra. Ulbmil lea addit nu buriid ja ollislaš dieđuid go vejolaš ja
gozihit ahte olaha sin geat dárbbašit dieđuid. Bidjat johtui ja
ođasmahttit sámi oahpponeavvodiehtovuođu ja sámi skuvlaneahta leat
deaŧalaš oasit dán barggus.

Davviriikkalaš ja riikkaidgaskasaš ovttasbargu.  Sámediggi atná
dárbbašlažžan juogadit máhtuid ja ovttasbargat eará riikkaiguin
prošeavttaiguin mat gullet erenoamážit heivehuvvon
oahpponeavvosuorgái. Sámedikkis lea dál ovttasbargu sihke
davviriikkaiguin ja eurohpalas riikkaiguin, ja lea álo dárbu ávkkástit
resurssaid ja gelbbolašvuođa ođđa prošeavttaid ovttasbarggus.

Geahččaladdan ja ovdánahttinbarggut.  Sámediggi atná
dárbbašlažžan ođasmahttit ja ovdánahttit erenoamážit heivehuvvon
oahpponeavvosuorggi. Ođđa teknologiija addá ođđa vejolašvuođaid
ráhkadit oahpponeavvuid. Dán oktavuođas lea IKT-geavaheapmi
guovddážis, erenoamážit go jurddaša internehtii bidjat
oahpporesurssaid.

Gelbbolašvuođa ovdánahttin.  Lea ain dárbbašlaš ovdánahttit
gelbbolašvuođa, sihke sin geat galget geavahišgoahtit
oahpponeavvuid, ja sin geat ráhkadit erenoamážit heivehuvvon
oahpponeavvuid. Sámediggi, Sámi guovddášdoaibma ja Sámi allaskuvla
leat álggahan ovttasbarggu erenoamášpedagogalaš gelbbolašvuođa
loktet. Dál lea ovttasbargu álgodásis, mas Sámi guovddášdoaimmas lea
ovddasvástádus ráhkadit ohppoplána ovttas eará oasálaččaiguin. Sámi
allaskuvllas lea ovddasvástádus oahpahit ja árvvoštallat
erenoamášpedagogalaš joatkkaoahpahusa.

Dađistaga go gelbbolašvuođa ovdánahttinbargu lea Sámedikki hálddus,
lea lunddolaš ahte bargu erenoamážit heivehuvvon oahpponeavvuiguin
čadno dasa, ja dakko gokko dárbbut viidáset fievrreduvvojit
gelbbolašvuođa loktema áigodaga joatkagis.

Giellaheiveheapmi.
Olles mannan plánaáigodagas leat jearahallan erenoamážit heivehuvvon oahpponeavvuid sihke julev- ja oarjelsámegillii. Muhtin oahpponeavvut mat álgoálggus leat ráhkaduvvon erenoamážit davvisámegillii, leat jorgaluvvon ja heivehuvvon julev- ja oarjelsámegillii. Dát bargu jotkojuvvo maid boahtte doaibmaplánaáigodagas. Go erenoamážit heivehuvvon oahpponeavvuid galgá buvttadit ja heivehit golmma sámegillii, lassánit dieđusge golut sakka.


vv4.7  Ekonomalaš resurssat.
Lea eaktu ahte Girko-, oahpahus- ja dutkandepartementa jahkásaččat juolluda erenoamážit heivehuvvon oahpponeavvuid ráhkadeapmái unnimustá kr. 2 250 000,- 2001-ruvnno. Dát mearkkaša ahte olles plánaáigodagas, 2001-2004 jagiin, oažžut kr. 9 000 000.- Dasa lassin lea eaktu ahte gelbbolašvuođaguovddážat oktiibuot juolludit unnimustá 5 jahkedoaimma ráhkadit erenoamážit heivehuvvon oahpponeavvuid.

4.8 Konklušuvnnat .  Sámediggi vuoruha áigodagas 2001-2004 ná
ráhkadit ja buvttadit erenoamážit heivehuvvon oahpponeavvuid mánáide,
nuoraide ja rávisolbmuide: .  Ráhkadit ja buvttadit multifunkšunála
oahpponeavvuid vuođđoskuvlii, fágain sámegiella, servodatoahppu,
matematihkka, luonddu- ja birasfága, dárogiella ohppiide geain lea
sámegiella vuosttašgiellan ja sámegiella nubbingiellan (Gč. 4.3
čuoggá).  Ráhkadit ja buvttadit multifunkšunála oahpponeavvuid
joatkkaoahpahusa várás, fágain sámegiella vuosttašgiellan, historjá,
servodatoahppu, luonddufágat, oskkoldat ja ADL-hárjehallamii.
Ráhkadit interaktiivvalaš álkkeslohkangirjjiid.  Buvttadit ođđa
sámegielat čuokkisčálagirjjiid viđát-gávccát luohkáide, buot fágain
main gávdnojit sámegielat oahpponeavvut.  Ráhkadit ja heivehit
oahpponeavvuid čalmmehis autistii.  Ráhkadit sámegielat girjji+
jietnabátti joatkkaohppui.  Kárteniskosiid/álkkes teasttaid main
oaidná giellaovdáneami mánáin geat leat vuollel oahppogeatnegas agi.
Jorgalit ja heivehit lohkančehppodaga iskkadan- ja
diagnostiserensiskosiid julevsámegillii vuođđoskuvlii.
Kárteniskosiid sámegielas ja matematihkas joatkkaoahpahusa dássái.
Ráhkadit ja buvttadit oahpponeavvuid sámegielat
mearkagiellageavaheddjiide vuođđoskuvllas ja joatkkaoahpahusas.

Sámediggi áigu áigodagas 2001-2004.  Ođasmahttit dieđuid
čađagaskka ja oassálastit ovdánahttinprošeavttain
oahpponeavvosuorggis, erenoamážit das mii guoská IKT-geavaheapmái.
Oassálastit davviriikkalaš ja riikkaidgaskasaš
ovttasbargoprošeavttain dán suorggis.  5 Buohtalastin ja ovttasbargu.
5.1 Resurssat ja doarjaleaddjit erenoamážit heivehuvvon
oahpponeavvuid suorggis.  Læringssenteret galgá diehtit makkár
gelbbolašvuohta ja resurssat gávdnojit ja maid sáhttá geavahit
erenoamážit heivehuvvon oahpponeavvuid ráhkadan- ja
buvttadanbarggus. Šaddá deaŧalaš oaidnit oktavuođaid erenoamáš ja
dábálaš oahpponeavvosurggiin ja vai beassá ávkkástit resurssaid ja
máhtu olles suorggis.

Sámedikkis lea ovddasvástádus buohtalastit bargguid erenoamážit
heivehuvvon oahpponeavvuiguin ja juolluda ruđaid dáid teknihkalaš
buvttadeapmái. Sámediggi bargá dan nala ahte atnit dihtoriid main leat
ođasmahtton prográmmagálvvut maid ovttaskas olbmot besset luoikkahit
ja daiguin ráhkadit erenoamážit heivehuvvon
oahpponeavvuid. (Gč. 2.2).

Girko-, oahpahus- ja dutkandepartemeantta juolludanreive.  Girko-,
oahpahus- ja dutkandepartemeantta addin ruđaid mat galget adnot
ráhkadit ja buvttadit erenoamážit heivehuvvon oahpponeavvuid, galgá
Læringssenter hálddašit. Juolludanreivves čilge departementa
vvčielgasit movt galgá vuoruhit.

Sámediggi oažžu ruđaid njuolga GOD:s ráhkadit erenoamážit
heivehuvvon oahpponeavvuid. Strategalaš plána ja jahkeplána
ráhkaduvvo ovttas Læringssenteriin.

Stáhta pedagogalaš doarjjabálvalus.

Stáhta pedagogalaš doarjjabálvalus addá resurssaid sihke
jahkedoaimmaid bokte ja ruđalaččat ráhkadit ja buvttadit
erenoamážit heivehuvvon oahpponeavvuid. .

Sámi guovddášdoaibma lea oassin našuvnnalaš erenoamášpedagogalaš
fierpmádagas. Stáhta erenoamášpedagogalaš doarjjabálvalusa bajimus
ulbmil lea bagadallat ja doarjut oahpahusovddasvástideaddji
ásahusaid suohkaniin ja filkkasuohkaniin, vai mánáide, nuoraide ja
rávisolbmuide geain leat stuora ja erenoamáš oahpahusdárbbut,
sihkkarastojuvvojit dohkálaš oahpahus- ja ovdánanfálaldaga. Okta
váldoulbmiliin lea gaskkustit erenoamášpedagogalaš
gelbbolašvuođa ávkin geavaheddjiide geain leat stuora ja
erenoamáš dárbbut, sin lagamuččaide ja oahpaheddjiide ja eará
fágaolbmuide lagasbirrasis ja oahpahusvuogádagas, ja maid
ovttasbargoguimmiide. Sámi guovddášdoaimma fágalaš profiila lea
veahkehit sámegiel- ja sámi kultuvramáhtuin erenoamášpedagogalaš
barggus. Guovddáš áššit ovttasbargošiehtadusas mii lea stáhta
erenoamášpedagogalaš doarjjabálvalusa ja Sámi allaskuvlla gaskkas,
leat jođihit, koordineret ja veahkehit fágalaččat ovdánahttit
erenoamášpedagogihka, hukset erenoamášpedagogalaš gelbbolašvuođa
báikkálaččat ja veahkehit Sámi allaskuvlla máhttu buvttadit ja
gaskkustit. Sámedikki oahpahusossodaga galgá veahkehit
gelbbolašvuođa ja oahpponeavvoráhkadeami ovdánahttit ja PP-bálvalusa
gelbbolašvuođaloktemis ja bálvalusbuvttadeamis. Fierpmádathuksen
šaddá deaŧalaš bargu jus galgá lihkostuvvat.

Dat guokte ovttadaga doarjjabálvalusas main lea sámegiel- ja sámi
kultuvragelbbolašvuohta, leat Davvi-Norgga gelbbolašvuođaguovddáš
ja Sámi guovddášdoaibma. Dat bidjaba jahkásaččat 1,8 jahkedoaimma
ráhkadit erenoamážit heivehuvvon oahpponeavvuid sámegillii ja
sámegielas.

Møller gelbbolašvuođaguovddážis lea erenoamáš ovddasvástádus
ráhkadit ja buvttadit oahpponeavvuid ohppiide geain lea mearkagiella
vuosttašgiellan. Maŋemus njealji jagis leat doppe ráhkadan
oahpponeavvuid fágaide main leat sierra oahppoplánat ohppiide
geain lea mearkagiella vuosttašgiellan vuođđoskuvllas.  Áigodagas
2001-2004 lea Mølleris ovddasvástádus ráhkadit oahpponeavvuid fágain
main leat sierra oahppoplánat ohppiide geain lea mearkagiella
vuosttašgiellan joatkkaoahpahusas. Dákkár bargguide oažžu Møller
gelbbolašvuođaguovddáš ruđaid Læringssenteris, ja lassin atnet
maid iežaset ruđaid.

Sámediggi oažžu fágalaš veahki Mølleris ráhkadit oahpponeavvuid
sámegielat bealjehis ja lossagulut mánáide.
vv
Tambartun ja Huseby gelbbolašvuođaguovddážiin lea erenoamáš
ovddasvástádus ráhkadit ja buvttadit oahpponeavvuid čalmmehis
ohppiide. Oahpahuslága § 2-14 ja §3-16 addet čalmmehemiide ja
čálmmehis ohppiide vuoigatvuođa oahppat čuokkisčállaga. Go
ráhkadit fágaplánaid dán vuoigatvuođa olis, buktá dát ođđa
hástalusaid oahpponeavvoráhkadeaddji guovddážiidda. Juolludeamit
čalmmehis ohppiid oahpponeavvoráhkadeapmái bohtet sierra ovttadagas
ja maid Læringssenteris.

Sámedikkis lea lagas ovttasbargu Tambartun
gelbbolašvuođaguovddážiin sámegielat čalmmehis ohppiide. Eaktu lea
ahte ortnet mas olmmoš 20% virggis heiveha sámegielat oahpponeavvuid
čuokkisčállagii jotkojuvvo. Sámediggi doallá kantuvrra sutnje ja
máksá buvttadusgoluid. Buvttadeapmi dahkko Tambartunas. Plánaáigodagas
ferte ásahuvvot sullasaš ovttasbargu Huseby
gelbbolašvuođaguovddážiin. (Gč. 4. č.-- ođđa doaimmat).

IKT-plána 2000-2003.  Ođđa teknologiija ja IKT oahpponeavvut leat
erenoamáš guovddážis suorggis erenoamážit heivehuvvon
oahpponeavvut. Iešguđetládje doaimmashehttejuvvon ohppiide lea
ávkkálaš geavahit máŋggahámat elektrovnnalaš oahpponeavvuid, go
daid lea vejolaš rievdadallat ja heivehit.

IKT norgga oahpuin , Plána 2000- 2003, lea ulbmilin ahte «IKT oahpus
galgá ávkin organisatoralaččat fágalaččat ja pedagogalaččat
oahppovuogádahkii mii ovdánahttá ja ávkkásta IKT fágan ja ávkkásta
ollásit daid vejolašvuođaid maid IKT addá oahpahusas ja oahppamii,
vai ovttaskas olbmo ja servodaga gelbbolašvuođadárbu gokčojuvvo
«. Ulbmiliin celko maid ahte «IKT galgá veahkkin ahte olbmot geain
leat oahppanváttisvuođat ja/dahje doaimmashehttejumit ožžot
vejolašvuođa buoridit eallinkvalitehta, oahppama ja servodat- ja
bargoeallima».

Dát ferte maid gustot sámi mánáide. Muhto ovdal go buvttadišgoahtá
sámegielat IKT-oahpponeavvuid, fertejit muhtin vuođđodoaimmat
datateknologiijas čielgat, omd. fertejit čoavdit váttisvuođaid
heivehit sámegielbustávaid Microsoft 2000:s. Seammaládje ferte
heivehit DAISY vai dan sáhttá geavahit sámegielat
oahpponeavvoráhkadeamis. Dát buktá lassigoluid maid ferte vuhtiiváldit
go budšeahta ráhkada.

Máŋgga sajis IKT-plánas deattuhuvvo man dárbbašlaš lea heivehit
iešguđelágan doaimmashehttejumiide ja oahppanváttuide. Áigodagas
1997-2000 lea eanet vuoruhan geavahit IKT erenoamážit heivehuvvon
oahpponeavvuid ráhkadeamis, ja dát lea maid guovddáš doaibma
áigodagas 2001-2004.

5.2 Ovttasbargu.  Sámediggi lea mannan doaibmaplánaáigodagas
ovttasbargan iešguđetlágan olggobeal ovttadagaiguin ráhkadit ja
buvttadit erenoamážit heivehuvvon oahpponeavvuid. Sámediggi lea
koordinator ja ferte dan olis ohcat dan gelbbolašvuođa mii lea ja
mii lea ávkkálaččamus iešguđet surggiide.
v
Stáhta erenoamášpedagogalaš doarjjabálvalus.

Stáhta erenoamášpedagogalaš doarjjabálvalus lea leamaš ja boahtá
ain leat deaŧalaš ovttasbargoguoibmi ráhkadit erenoamážit
heivehuvvon oahpponeavvuid. Erenoamážit oaidnosuorggis ja
gullosuorggis lea doarjjabálvalus deaŧalaš oassi ráhkadeapmái ja
buvttadeapmái. Dán guovtti suorggis gávdno ollu gelbbolašvuohta, ja
leat ovddasvástideaddjit oahpponeavvoráhkadeapmái ja buvttadeapmái
maiddái 2001-2004 áigodagas.

Stáhtá erenoamášpedagogalaš doarjjabálvalusas barget Sámi
guovddášdoaimmas ja Davvi-Norgga gelbbolašvuođaguovddáš lagas
ovttasbargu. Dain lea maid guovddáš doaibma eará stádalaš
ovttadagaid ektui. Bargui erenoamážit heivehuvvon oahpponeavvuiguin
seahtá maid, gokko fal lea vejolaš, čatnat sin vásáhusaid, geat
barget sámi geavaheddjiidguin. Ovttasbargi bealit berrejit
jahkásaččat árvvoštallat bargguset ja plánet viidáset barggu
juolluduvvon rámmaid vuođul.

Lágádusat.  Lágádusat leat dađistaga mearkkašišgoahtán eanet ahte
eanet maiddái bargguin erenoamážit heivehuvvon oahpponeavvut, sihke
ráhkadeamis ja buvttadeamis. Sámedikkis leat buorit vásáhusat
ovttasbargguin lágádusaiguin, ja atná árvvus sin gelbbolašvuođa
ráhkadit oahpponeavvuid. Erenoamáš deaŧalaš lea sihkkarastit seamma
kválitehta erenoamážit heivehuvvon oahpponeavvuin go dábálaš
oahpponeavvuin. Lea leamaš eaktun ahte lágádusat geavahit
dárbbašlaš erenoamášpedagogalaš gelbbolašvuođa, vai vuhtii
váldojuvvo iešguđet ohppiidjoavkkuide heiveheapmi. Dát lea dássážii
doaibman bures, ja ee. leat geavahan iešguđet ossodagaid
gelbbolašvuođa mii lea Stáhta erenoamášpedagogalaš
doarjjabálvalusas.  VOX.  Go rávisolbmuide sisafievrreduvvui
vuoigatvuohta oažžut vuođđoskuvlaoahpu ja joatkkaoahpahusa, lea
oahppponeavvoráhkadeapmi rávisolbmuide šaddan
áigeguovdil. Oahpahusláhka attii rávisolbmuide geain leat erenoámaš
dárbbut vuoigatvuođa oažžut vuođđoskuvlaoahpu. Sii leat de
leamaš guovdilis, muhto unnán vuoruhuvvon joavkun suorggis
erenoamážit heivehuvvon oahpponeavvut áigodagas 1997-2000. Sámediggi
áigu áigodagas 2001-2004 bargat oččodit ovttasbarggu VOX:ain, vai
beassá ávkkástit oktasaš gelbbolašvuođa ja resurssaid ráhkadettiin
sámegielat erenoamážit heivehuvvon oahpponeavvuid rávisolbmuide.

Ii leat kártejuvvon sámegielat álbmoga dárbbut. Dán bargui leat sámi joatkkaskuvllat ja Šámi allaskuvla lunddolaš ovttasbargoguoimmit.

5.3  Diehtojuohkindoaimmat                                                                                                       .
Oahpponeavvuid ráhkadit iešguđet buvttadeaddjit. Sámediggi dárbbaša guovttebealat ja geatnegahtti diehtojuohkima oasálaččaid gaskka. Dát guoská Læringssenterii, Stáhta erenoamášpedagogalaš doarjjabálvalusa iešguđet ovttadagaide, oahppogirjelágádusaide ja iešguđetlágan priváhta buvttadeddjiid gaskka. Sámediggi áigu ovttas earáiguin dán suorggis oččodit ollislaš diehtojuohkindoaimma erenoamážit heivehuvvon oahpponeavvuid suorgái. Deaŧalaččamus ulbmiljoavkkut dán barggus leat:.
oahpaheaddjit ja oahppit.
pedagogalaš-psykologalaš bálvalus.

Joksat dáid ulbmiljoavkkuid, áigu Sámediggi bidjat iešguđetlágan
doaimmaid johtui:.  Álggahit ja ođasmahttit sámegielat oahpponeavvo
diehtovuođu.  Álggahit ja ođasmahttit kárten- ja iskkadan iskosiid
diehtovuođu.  Sámi skuvlaneahtta diehtojuohkingeaidnun. Bargojuvvo
čohkket buotlágan áššáiguoski dieđuid erenoamážit heivehuvvon
oahpponeavvuid birra ovtta váldobáikái sámi skuvlaneahtas.
Juogadit/sáddet prentejuvvon dieđuid skuvllaide, PP-bálvalussii ja
Stáhta erenoamášpedagogalaš doarjjabálvalussii. SO-kantuvrrat maid
muhtin muddui dárbbašit dáid dieđuid.  Finadit sámegielat
erenoamážit heivehuvvon oahpponeavvuid čájeheame ulbmiljoavkkuide
juohke nuppi jagi.  Oassálastit čájáhusaide, vástidit telefovnna
bokte jearaldagaid ja maid čalalaš jearaldagaid erenoamážit
heivehuvvon oahpponeavvuid birra.

Dán oktavuođas ásahuvvo Sámi Skuvlaneahtta. Dát galgá doaibmat
uvssohin oahpahusáššiide ja --gálduide. Dás sáhttet skuvllat ja
mánáidgárddit ohcat dieđuid pedagogalaš áššiin, oahpponeavvuid
birra, oahppoplánaid ja eará birra. Dat galgá hábmejuvvot nu ahte
oahppit, oahpaheaddjit, ovdaskuvlaoahpaheaddjit ja váhnemat sáhttet
viežžat dieđuid, gulahallat ja ovttasbargat
guđetguimmiideasetguin. Dát gártá leat Sámedikki ja Læringssentera
ovttasbargoprošeakta.

Sámegielat oahpponeavvo diehtovuorká.

Adnošii sierra diehtovuorká masa buot sámegielat oahpponeavvuid
registrere. Dássážii leat almmuhan oahpponeavvokatalogaid, muhto
lassin adnošii ohcanbáiki interneahtas mas geavaheaddji beasašii
gávdnat oahpponeavvodieđuid. Sihke Norggas, Ruoŧas ja Suomas
ráhkaduvvojit oahpponeavvut. Buori oasi dáin sáhtášii geavahit
riikkarájiin beroškeahttá. Ulbmil leat ahte dieđut dáid birra
livččii nu buorit go vejolaš, ja ahte ohcanvuogit heivejit
geavaheddjiide.

5.4 Konklušuvdna .  Sámedikkis lea geatnegasvuohta kártet dárbbuid ja
koordineret sámegiela erenoamážit heivehuvvon oahpponeavvuid
ráhkadeami ja buvttadeami. Dát mielddisbuktá ahte ferte diehtit makkár
resurssaid ja gelbbolašvuođa sáhttá geavahit suorggis. GOD juolluda
jahkásaččat Sámediggái várrejuvvon ruđaid mat galget geavahuvvot
erenoamážit heivehuvvon oahpponeavvuid ráhkadit ja buvttadit. Lassin
ferte váldit vuhtii eará stáhta ásahusaid resurssaid ja sin
doarjagiid.  Sámediggi lea sorjavaš viiddis ovttasbarggus stádalaš
ja priváhta ráhkadeddjiiguin oahpponeavvosuorggis, vai beassá
ávkkástit buoremus lági mielde erenoamášpedagogalaš ja
oahpponeavvofágalaš gelbbolašvuođa.  Diehtojuohkin lea deaŧalaš
oassi Sámedikki doaimmas. Iešguđetlágan doaimmat leat biddjon johtui
vai sáhttá addit nu ollislaš dieđuid geavaheddjiide go
vejolaš. Deaŧaleamos doaimmat leat dás duohko diehtojuohkin
dihtorfierpmádaga bokte. Dáinna lágiin beassá dađistaga ođasmahttit
vdieđuid. Maiddái guossástallandoaimmat main čájeha erenoamážit
heivehuvvon oahpponeavvut.  Jienasteapmi.  39 áirasis ledje 35 mielde
jienasteamis.

Jienasteapmi čađahuvvui čuovvovaš vugiin.
Sámediggeráđi árvalus mearriduvvui ovttajienalaččat.
Beavdegirjelasáhus.
Dán áššis ii ovddiduvvon beavdegirjelasáhus.
Sáhkavuorro- ja replihkkalistu.

Sáhkavuorru.
Replihkka.
1.
Ragnhild L. Nystad, áššejođiheaddji.
2.
Magnhild Mathisen.

3.
Åge Nordkild.

4.
Per Edvin Varsi.

5.  Ragnhild L. Nystad, áššejođiheaddji.  Sámedikki mearrádus
maŋŋá jienasteami lea ná:.  1 Álggahus.  1.1 Doaibmaplána duogáš .
Læringssenteris (LS) lea našuvnnalaš ovddasvástádus koordineret,
álggahit ja čuovvolit oahpponeavvobuvttadeami ohppiide geat
dárbbašit erenoamážit heivehuvvon oahpahusa. Dán barggu vuođđun
lea ahte buot oahppit galget oažžut ovttaárvosaš
oahppokvalitehta. Dálá skuvllas -- skuvla buohkaid várás, ferte skuvla
heivehuvvot nu ahte lea ávkkálaš buohkaide beroškeahttá eavttuin ja
dárbbuin. Ovttaárvosaš ja heivehuvvon oahpahus leat guokte prinsihpa
mat galget gustot buohkaide fátmmasteaddji skuvllas. Oahpponeavvut
leat doaibmabijut maid bokte joksá oahppoplána ulbmiliid ja joksá
ulbmila ahte skuvla fátmmasta buohkaid. Ohppiide geat dárbbašit
erenoamážit heivehuvvon oahpahusa, leat heivehuvvon oahpponeavvut
dávjá eaktun joksat skuvlla ulbmila.

Jagi 2000 juolludusreivviin Nasjonalt læremiddelsenterii (NLS) ja
Sámediggái čállo ahte galgá ráhkaduvvot našuvnnalaš erenoamážit
heivehuvvon oahpponeavvuid doaibmaplána. Bargu álggahuvvui NLS` ja
Sámedikki ovttasbargoprošeaktan. Mearriduvvui ahte galge ráhkadit
guokte plána, ovtta našuvnnalaš plána dárogielat erenoamážit
heivehuvvon oahpponeavvuide ja ovtta našuvnnalaš plána sámegielat
erenoamážit heivehuvvon oahpponeavvuide. Lassin mearriduvvui ahte
dán guovtti plána 1. ja 3. kapihtal galget leat sullasaččat. Ággan
dasa go ráhkaduvvo sierra sámegielat erenoamážit heivehuvvon
oahpponeavvuid doaibmaplána, lea ahte dát plána čatnasa Sámedikki
eará oahpahussii guoski plánaide. .

Girko-, oahpahus- ja dutkandepartemeantta (GOD) juolludusreivves
Sámediggái jagi 2001 ovddas čállo ahte «Ovttas stádalaš
gelbbolašvuođaguovddážiid stivrrain ja Læringssenteriin galgá
Sámediggi ráhkadit ođđa doaibmaplána áigodahkii 2001-2004, mas lea
dárbbašlaš fágalaš čanastat našuvnnalaš doaibmaplánii. Sámediggi
galgá oassálastit erenoamášpedagogalaš oahpponeavvuid ráhkadeapmái,
buvttadeapmái ja diehtojuohkimii daid birra sámi geavaheddjiide. .

Sámediggi vuoruha makkár erenoamážit heivehuvvon oahpponeavvuid galgá
ráhkadit. Sámediggi galgá fuolahit ahte juohke áidna oahpponeavvu
ovddida sámegiela ja sámi kultuvrra».

Ráhkadettiin Doaibmaplána erenoamášpedagogalaš oahpponeavvuide sámi
geavaheddjiid várás 1997-2000, kártejuvvui skuvlaásahusa sámegielat
oahpponeavvodilli. Ođđa doaibmaplánas áigodahkii 2001-2004 leat
vuođđun vuoruhemiide dat vásáhusat maid leat ožžon mannan
doaibmaplánaáigodaga 1997-2000 oahpponeavvoráhkadeamis, sámi
erenoamášpedagogalaš oahpponeavvuid semináras mii lágiduvvui
miessemánus 2000, ja kártemis makkár erenoamášpedagogalaš
gelbbolašvuođadárbbut oahpaheddjiin, mánáidgárdebargiin ja
PPB-bargiin leat, mii čađahuvvui jagi 2000 čavčča. Dán kartemis
bođii muhtin muddui ovdan makkár dárbbut leat erenoamášpedagogalaš
oahpponeavvuide.

1.2 Oktiigeassu.  Plána 1. ja 2. kapihtal čilge stáhtusa bargguin
erenoamážit heivehuvvon oahpponeavvuiguin ja čilge oanehaččat
1997-2000 áigodaga doaimma. Oktiigeasus leat čohkkejuvvon dieđut
muhtin Stáhta erenoamášpedagogalaš doarjjabálvalusa ovttadagain ja
Sámedikki doaimmain. Addojuvvo oppalašgovva makkár erenoamážit
heivehuvvon oahpponeavvut juo leat buvttaduvvon, ja makkár doaimmat
leat álggahuvvon. Ollislaš oppalašgovva buvttaduvvon oahpponeavvuin
lea čilgejuvvon tabeallaiguin ja lea mielddusin plána loahpas.

Doaibmaplána 1997-2000 čilgii vuođđoskuvlla ja joatkkaoahpahusaid dárbbuid. Lea eanemusat bargojuvvon vuođđoskuvladásis. Lea ain dárbu garrasit bargat vuođđoskuvlla beali, muhto mii áigut geahččagoahtit dárkileappot eará oahppodásiid áigodagas 2001-2004. Lea dárbu ovddidit buriid modeallaid movt ráhkadit ja buvttadit erenoamážit heivehuvvon oahpponeavvuid, maiguin ávkkástallá fágalaš ja ekonomalaš resurssaid buoremus lági mielde. Dáiguin hástalusaiguin ferte eambbo bargat ođđa doaibmaplánaáigodagas.

Plána 3. kapihtal guorahallá ođđa doaibmaplána ulbmiliid, makkár láhka- ja vuoigatvuođavuođu nala lea huksejuvvon, ja definere dan oahpponeavvojurddašeami mii lea válljejuvvon modeallaid vuođđun.

Plána 4. kapihtal čilge guđet doaibmabijut vuoruhuvvojit áigodagas 2001-2004. Ovdáneapmi čilgejuvvo dárkileappot jahkeplánain. Lassin bukto maid oppalašgovva makkár oahpponeavvuid vel sáhtášii ráhkadit ja buvttadit jus oččošii budšeahta lassánit.

5. kapihttalis čájehuvvo man ollu resurssaid galgá geavahit erenoamážit heivehuvvon oahpponeavvuide áigodagas 2001-2004. Kapihttal muitala maiddái doaibmaguovllu doaimmaheddjiid ovttasbarggu ja ovttastahttima birra ja maid diehtojuohkindoaimmaid birra.

1.3 Doahpagiid čilgen .  Doahpagii erenoamážit heivehuvvon
oahpponeavvut gullet.  Oahpponeavvut oahppái.  Bagadallanneavvut,
metodalaš dahkosat ja kártenávdnasat oahpaheddjiide ja PPB-bargiide.

Doaibmaplánas namuhuvvojit iešguđetlágan oahpponeavvut
iešguđetlágan ohppiidjoavkkuide doahpaga erenoamážit heivehuvvon
oahpponeavvuid oktavuođas. Das namuhuvvojit.  Oahpponeavvut ohppiide
geat dárbbašit čuokkisčállagii heiveheami.  Multifunkšunála
oahpponeavvut. Dát leat oahpponeavvut mat vuhtii váldet
iešguđetlágan joavkkuid heivehandárbbuid. Dáidda joavkkuide gullet
oahppit geain leat gullováttut, oaidnováttut, lohkan- ja
čállinváttisvuođat, giella- ja hupmanváttut, máŋggabealát
oahppanváttut, sosiála- ja emošovnnalaš váttut, ja oahppit geain
leat motoralaš váttut. Dát oahpponeavvut leat heivehuvvon dássái ja
leat prentejuvvon dahje elektrovnnalaš hámis.  2 Doaibmaplána
erenoamášpedagogalaš oahpponeavvuide 1997 --2000 sámi oassi --
oktiigeassu ja stáhtus.  Dás lea oktiigeassu ja stáhtus
oahpponeavvobarggus 1997-2000. Lea biddjon eanet deaddu bargui
erenoamážit heivehuvvon oahpponeavvuiguin. Bargoguovllu barggut leat
lassánan ja lea bargojuvvon ulbmillaččat buorebut buohtalastit
erenoamážit heivehuvvon oahpponeavvuid ovdánahttima ja buvttadeami.

2.1 Ráhkadeapmi ja buvttadeapmi.  Sámediggi leat ovttas Nasjonalt
læremiddelsenteriin, Sandfallet gelbbolašvuođaguovddážiin ja
Tambartun gelbbolašvuođaguovddážiin ráhkadan jahkeplánaid
erenoamážit heivehuvvon oahpponeavvuid ráhkadeapmái ja buvttadeapmái.

Jahkeplánas čilgejuvvojit doaibmaplána bajimus ulbmilat konkrehta
doaibman. Doaibmaplánaáigodaga vuoruhuvvon joavkkut leat leamaš
áibbas dahje hui čalmmehis oahppit geat atnet čuokkisčállaga
čállingiellan ja oahppit geain leat lohkan- ja čállinváttisvuođat.

Tabeallain čájehuvvojit válmmastuvvon buktagat áigodagas 1997-2000
sihke luohkáid ja fágaid mielde. Dasa lassin čájehuvvojit jagi 2001
álggahuvvon buvttadeamit.

1. tabealla čájeha makkár sámegielat oahpponeavvut leat heivehuvvon
   čuokkisčállagii vuođđoskuvladássái. O97S oktavuođas leat
   ráhkaduvvon prentejuvvon ja elektrovnnalaš čuokkisčálagirjjit
   mat leat heivehuvvon válmmas oahpponeavvuid mielde. .

Čalmmehemiide oahpponeavvvut.

Doaibmaplána áigodagas leat buvttaduvvon 18 oahpponeavvonamahusa
sámegiel čuokkisčállagiin. Dasa lassin leat ráhkaduvvon taktiila
ávdnasat ja resursagirjjit oahpaheddjiid várás fágaidgaskasaš
oahppodahkosii SUKKA HÁVVÁ mii lea smávvaskuvladási váste. Leat maid
ráhkaduvvon konkretiserenávdnasat čalmmehis autistii.

2. tabealla čájeha eará oahpponeavvuid mat leat ráhkaduvvon plánaáigodagas ja álggahuvvon oahpponeavvut.

Multifunkšunála oahpponeavvut.

Doaibmaplánaáigodaga loahpas leat ovdánahttigoahtán oahpponeavvuid
maid sáhttá geavahit máŋgga ohppiidjovkui, nu gohčoduvvon
multifunkšunála oahpponeavvut.

Oahpponeavvut bealljehemiide.

Lea čállojuvvon notáhtta váttisvuođaid birra mat leat čadnon
sámegielat bealljehemiid oahpahussii. Go mearkagiela ja sámegiela
oktavuođat eai leat čielggaduvvon, eai leat plánaáigodagas
ráhkaduvvon oahpponeavvut sámegielat bealljehemiid várás.

Oahpponeavvut ohppiide geain leat lohkan- ja čállinváttisvuođat.

Áigodagas leat ráhkaduvvon 20 álkkeslohkangirjji davvisámegillii, 9
julevsámegillii ja 8 oarjelsámegillii. Lassin lea ráhkaduvvon álkkes
grammatihkka mánáide geain leat giellaváttut.

Eará oahpponeavvut oktan kárteniskosiiguin ja bagadallangirjjiiguin.

Plánaáigodagas leat jorgaluvvon ja heivehuvvon gávcci dihtorprográmma
sámegillii. Prográmmaid jorgalan- ja heivehanbargu álggahuvvui juo
ovdal 1997. Vihtta dáin prográmmain eai leat gal erenoamážit
heivehuvvon ohppiide geain leat oahppanváttut, muhto sáhttet sidjiide
maid adnot. Ovttas Senter for leseforskning:in lea Sámediggi jorgalan
ja heivehan gihppagiid «Lohkančehppodaga iskan» nuppi, goalmmát,
viđát, čihččet ja ovccát luohkáid várás. Dáin gihppagiin leat
nuppi, goalmmát ja čihččet luohkáid gihppagat válbmasat. Viđát ja
ovccát luohkáid gihppagat válbmanit 2001.

DO-bargu.

Oahppit geat dárbbašit erenoamážit heivehuvvon oahpponeavvuid
ožžot dál oahppofálaldaga ruovttubáikki skuvllas. Dát bidjá eará
gáibádusaid oahpponeavvoráhkadeapmái go dalle go oahppit ledje
čohkkejuvvon spesialskuvllaide dahje --luohkáide. Molssodeaddját
bargovuogit ja eanet IKT-geavaheapmi oahpahusas buktá maid eará
gáibádusaid oahpponeavvuide.  Sámediggi lea ovttas Programmet for
Nord-Norge (PNN)/Statped, Stáda oahpahuskántuvrrain Finnmárkkus
(SU-Finnmark), Senter for leseforskning ja Sámi allaskuvllain álggahan
ovdánahttinbarggu man ulbmil lea geahčadit sámi
álgooahpahusa. Sámegielat álgolohkanoahpahus ii leat goassege ovdal
dutkojuvvon, mii lea dagahan eahpesihkarvuođaid
metodihkkageavaheamis. Prošeakta lea bures boahtán johtui, ja
jotkojuvvo ođđa plánaáigodagas. Prošeavtta álgooassi lea
ruhtaduvvon erenoamášpedagogalaš ovdánahttinruđaiguin, muhto
ohccojuvvo maid sierra ruhtadeapmi GOD:s/Læringssenteris dán
prošektii. Prošeavtta ulbmil lea gávnnahit makkár vuogit ja
metodihkka leat vuohkkasepmosat sámi álgooahpahussii, mii fas dagaha
unnot oahppit geain leat lohkan- ja čállinváttisvuođat. Sámediggi
lea maid álggahan ovdánahttinprošeavtta man ulbmil lea geahčadit
matematihkkaoahpahusa ja erenoamážit guorahallat makkár sámegielat
oahpponeavvut matematihkas gávdnojit. Deattuhuvvo maid čađahit
tearbmabarggu mas sámegielat matematihkkasánit ja dajaldagat eambbo
vheivehuvvojit riikkaidgaskasaš
tearbmageavaheapmái. GOD/Læringssentera sierra juolludan ruđat
ruhtadit prošeavtta.


2.2 Geat barget ráhkadit erenoamážit heivehuvvon oahpponeavvuid.
Læringssenteret/Nasjonalt læremiddelsenter (NLS).  Go Læringssenteret
ásahuvvui čakčamánu 2000 sirdojuvvui bargu erenoamážit heivehuvvon
oahpponeavvuiguin NLS:s dohko, ja jotkojuvvui oassin Læringssentera
bargguin. NLS:s lea leamaš bajimus ovddasvástádus ráhkadit,
buvttadit, kvalitehtasihkkarastit, ja juogadit erenoamážit
heivehuvvon oahpponeavvuid ja dieđuid juohkit daid birra. NLS:s lea
maid leamaš bajimus koordineren ovddasvástádus stádalaš
erenoamášpedagogalaš oahpponeavvosuorggi oassálastiid gaskkas dasa
mii guoská erenoamážit heivehuvvon oahpponeavvuide. NLS:s lea leamaš
erenoamáš ovddasvástádus ásahit ovttasbarggu eará fágabirrasiiguin ja
resursaolbmuiguin.

Sámediggi ja ovddeš Sámi oahpahusráđđi.

01.01.2000 nogai Sámi oahpahusráđđi ráđđeaddi orgánan Girko-,
      oahpahus- ja dutkandepartementii. Seamma beaivvis
      sirdojuvvojedje doaimmat Sámediggái. Sámediggi ja ovddeš Sámi
      oahpahusráđđi leat vuoruhan makkár sámi erenoamášpedagogalaš
      oahpponeavvuid leat ráhkadan doaibmaplána sámi oasi olis. Das
      lea maid leamaš ovddasvástádus ráhkadit,
      kvalitehtasihkkarastit, buvttadit ja juogadit
      erenoamášpedagogalaš oahpponeavvuid sámi geavaheddjiide, ja
      dieđuid juohkit daid birra. Sámedikki ulbmil lea ahte juohke
      áidna oahpponeavvu ovddida sámegiela ja sámi kultuvrra ja maid
      ovddida sámi identitehta.

Sámediggi lea áigodagas ožžon ruđaid oahpponeavvobuvttadeapmái
Læringssentera/Nasjonalt læremiddelsentera bokte. Dasto leat ruđat
juogaduvvon gelbbolašvuođaguovddážiidda ja lágádusaide mat leat
ráhkadan ja buvttadan oahpponeavvuid. Sámediggi leat áigodagas lágidan
bargobájiid sámi oahpaheddjiide. Dáid ulbmil lei oažžut ođđa
čálliid ráhkadit erenoamášpedagogalaš oahpponeavvuid. Bargobájit
lágiduvvojedje golmmain čoagganemiin gos oasseváldit ožžo fágalaš
logaldallamiid multifunkšunála oahpponeavvuid birra, girjeráhkadeami
proseassa birra, prošeaktačilgehusaid, gielladikšuma, govvabarggu,
gráfalaš barggu ja manusa gielladárkkisteami birra. Dat 12 oasseváldi
geat čuvvo logaldallamiid ožžo guhtege bargun ráhkadit
erenoamášpedagogalaš oahpponeavvuid, ja buktagat leat juo
válbmanišgoahtime. Dát lei hui positiivvalaš doaibmabidju, ja
árvvoštallama konklušuvdna lei ahte dán vuogi mielde nagoda
rekruteret eanet sámegielat girječálliid.

Stáhta erenoamášpedagogalaš doarjjabálvalus.

Davvi-Norgga gelbbolašvuođaguovddáš (Nordnorsk
kompetansesenter)/Sandfallet gelbbolašvuođaguovddáš leat
jahkásaččat vuoruhan oahpponeavvoráhkadeami kapasitehtaset mielde ja
iešguđet váddojoavkkuid oahpponeavvodárbbuid mielde.

Tambartun gelbbolašvuođaguovddáš.

Tambartun gelbbolašvuođaguovddážis lea leamaš olmmoš 20% virggis
mii lea čadnon Sámediggái. Dát olmmoš lea eanas bargan heivehit
sámegielat oahppogirjjiid sámi čuokkisčállagii.

Davvi-Norgga gelbbolašvuođaguovddáš/Sandfallet
gelbbolašvuođaguovddáš ja Tambartun gelbbolašvuođaguovddáš leat
áigodagas ovttas bargan ráhkadit oahpponeavvuid čalmmehis ja
heajosoainnot sámi mánáide. Dát ovttasbargu lea doaibman hui
bures. Prošeavttat leat árvvoštallojuvvon ja árvvoštallanraporttat
leat almmuhuvvon.

Lágádusat.

Sámi lágádusat leat áigodagas šaddan oaváneappot buvttadit sámegielat
erenoamášpedagogalaš oahpponeavvuid. Dás áigut erenoamážit namuhit
Iđut lágádusa mii lea bidjan ollu návccaid erenoamášpedagogalaš
oahpponeavvuide. Lágádusat leat maid leamaš viššalit sáddet
oahppogirjemanusiid Tambartun gelbbolašvuođaguovddážii ja
Davvi-Norgga gelbbolašvuođaguovddážii/Sandfallet
gelbbolašvuođaguovddážii vai besset heivehit daid
čuokkisčállagii.

Skuvllat, fágabirrasat ja skuvllaide čadnon resursaolbmot leat
oassálastán oahpponeavvoráhkadeamis ja oahpponeavvuid
geahččaladdamis.

2.3 Eará oahpponeavvobargui čadnon doaimmat áigodagas 1997- 2000.
Ovttasbargu ja buohtalastin.

Ovddeš Sámi oahpahusráđđi leat jeavddalaččat doallan
prošeaktačuovvolan čoahkkimiid singuin geat ráhkadit
oahpponeavvuid. Dasa lassin leat oassálastit juohke goalmmát mánu
sádden raporttaid Sámediggái/Sámi oahpahusráđđái.

Ovddeš Sámi oahpahusráđis lea leamaš áirras oktavuođalávdegottis
mii lea galgan fuolahit buohtalastima oahpponeavvobarggus, ja maid
diehtojuohkima ja bagadallama oahpponeavvobargosuorggis.

Ovddeš Sámi oahpahusráđđi lea áigodagas lágidan bargobájiid ja
erenoamášpedagogalaš oahpponeavvoseminára ovttas Davvi-Norgga
gelbbolašvuođaguovddážiin/Sandfallet
gelbbolašvuođaguovddážiin. Oasseváldit ledje oahpaheaddjit,
lágádusat ja eará oahpponeavvobuvttadeaddjit.

Diehtojuohkin ja bagadallan.

Ovddeš Sámi oahpahusráđđi lea áigodagas lágidan bargobájiid ja
erenoamášpedagogalaš oahpponeavvoseminára ovttas Sandfallet
gelbbolašvuođaguovddážiin. Unnit ja eanet lea oassin dán doaimmas
vleamaš diehtojuohkin ja bagadallat oahpponeavvuid ja daid geavahusa
birra. Oallugat leat jearahallan telefuvnna ja reivviid bokte ja
jearahallan fitnat guossis.

Ovddeš Sámi oahpahusráđđi lea ráhkadan diehtojuohkinčállosiid,
katalogaid ja bagadallangihppagiid.

Sihke skuvllat ja ovddasteaddjit váldet oktavuođa ovddeš Sámi
oahpahusráđiin oažžut dieđuid sámi oahpponeavvuid birra. Ođđa
oahpponeavvut biddjojit bistevaš oahpponeavvočájáhussii Sámi
oapponeavvoguovddážis/Sámedikki oahpahusossodagas dađistaga go
ilbmet. Sámediggi/Sámi oahpahusráđđi lea doallan
oahpponeavvočájáhusaid seminárain, konferánssain ja muhtin skuvllaid
oahpaheddjiidkurssain buot golmma sámegielguovllus.

Nasjonalt læremiddelsenter čađahii 1999 giđa seminára
gelbbolašvuođaguovddážiidda ja skuvlagirjelágádusaide dainna
jurdagiin ahte oažžut oktasaš ipmárdusa oahpponeavvuide ohppiide
geain leat erenoamáš dárbbut. Ulbmil lei maid oaidnit makkár
vejolašvuođat ja hástalusat leat boahtteáiggis das mii guoská ođđa
buolvva oahpponeavvuid ráhkadeapmái ja buvttadeapmái. Maiddái sámi
skuvlagirjelágádusat oassálaste semináras.

Ovddeš Sámi oahpahusráđđi lei almmuhan oahpponeavvokatalogaid Sámi
oahpahusráđi Interneahttasiidui. Go Sámedikki ođđa
interneahttasiiddut rahpasit 2001:s, galget oahpponeavvodieđut maid
gávdnot doppe, ja dieđut ođasmahttojuvvojit dađistaga go ođđa
oahpponeavvut ilbmet. Čujuhus lea www.samediggi.no.

Lágádusat mat almmuhit sámegielat oahpponeavvuid ráhkadit sierra
oahpponeavvokatalogaid maid sáddejit mánáidgárddiide ja
skuvllaide. Dasa lassin lea ovddeš Sámi oahpahusráđđi
plánaáigodagas ovttas Suoma Sámedikkiin ja Sámiskuvlastivrrain Ruoŧas
almmuhan oahpponeavvokataloga mas leat buot sámi oahpponeavvut.

Lassin oahpponeavvokatalogaide almmuhuvvojit johtočállosat ođđa
sámi oahpponeavvuid birra 4 gearddi jagis. Johtočálus sáddejuvvo
ee. buot mánáidgárddiide ja skuvllaide mat oahpahit sámegielas ja
sámegillii.

Samtak ja SamSamtak.

Sámedikkis lea áirras našuvnnalaš Samtak:a
koordinerenjoavkkus. Sámedikkis leat maid ovddasteaddjit fágajoavkkuin
Tromssas ja Finnmárkkus. Sámediggi lea maid álggahan ásahit
SamSamtak:a. Sámediggi lea válljen defineret sámi álgooahpahusa oktan
SamSamtak:a doaimmain. Prošeakta lea čadnon guovtti davimus filkkaid
Samtak:a bargui.

2.4 Oktiigeassu ja árvvoštallan.  Oahpponeavvobarggus leat leamaš
ollu doaimmat áigodagas 1997-2000, ja leat leamaš ollu ja
máŋggalágan barggut. 1997-2000 doaibmaplána ulbmiliin lei earret eará
veahkkin buoridit erenoamášpedagogalaš oahpponeavvodili. Dát galgá
vain leat ulbmil barggus.

Resurssat ja dárbbut .

Áigodagas 1997-2000 lei vuođđoskuvlasuorgi hui guovddážis O97S
oktavuođas. Čuovvolit vuoruhuvvon joavkkuid ovdánahttima ja
buvttadeami lea gáibidan ollu resurssaid sihke ekonomalaččat ja
kapasitehta dáfus. Boađus lea leamaš ahte eará joavkkuide leat
báhcán unnan resurssat. Jagiin 1997-2000 leat eanet bargagoahtán
heivehit ovdalaččas dohkkehuvvon oahpponeavvuid ja ovddidit
oahpponeavvun iešguđet joavkkuide ja dásiide. Dát galgá boahtit
buorrin máŋgga ohppiidjoavkui, muhto gávdnojit ohppiidjoavkkut mat
leat beare rašit geavahit dáid oahpponeavvuid. Dán jovkui gávdnojit
unnan buorit oahpponeavvut. Ovddit doaibmaplána duođaštii stuora
dárbbuid joatkkaoahpahusas. Návccaid ja ekonomalaš sivaid geažil eai
leat dát joavkkut vuoruhuvvon áigodagas 1997-2000.

Dahkosat ja buvttadeapmi.

Čuokkis 2.1 Ráhkadeapmi ja buvttadeapmi čájeha ovttas tabeallaiguin plána loahpas mii lea buvttaduvvon áigodagas 1997-2000. .

Kvalitehta ja máhttovuođđu.

Okta ulbmil erenoamážit heivehuvvon oahpponeavvuid ráhkadeamis, lea.
leamaš ahte dain galgá seamma buorre kvalitehtta go dábálaš.
oahpponeavvuin. Dát gáibida ollu ráhkadeddjiin. Ráhkadit.
oahpponeavvuid joavkkuide main leat erenoamáš dárbbut, gáibida ahte.
ráhkadeaddjis lea buorre máhttu spesifihkka váddojoavkku birra ja.
makkár dárbbut leat iešguđetlágan heivehemiide. Dan dihte go stuorát.
oassi erenoamážit heivehuvvon oahpponeavvuin dál ráhkaduvvo ovttas.
lágádusaiguin, lea hui dárbbašlaš fuolahit.
fágagelbbolašvuođa. Sámediggi lea deattuhan oččodit áššái guoski.
gelbbolašvuođa mielde ráhkadeapmái ja ásahit oktavuođaid stádalaš.
ja priváhta ráhkadeddjiid gaskii semináraid ja čoahkkimiid.
bokte. Oahpponeavvuid kvalitehtasihkkarastimis lea deaŧalaš oažžut.
buori ja konstruktiivvalaš ovttasbarggu lágádusaiguin, ja.
erenoamášpedagogalaš fágabirrasiid ja lágádusaid gaskkas. Dát maid.
soaitá ovddidit deaŧalaš máhtu iešguđet ráhkadeddjiide ja dainna.
lágiin buktit ođđa jurdagiid bargui erenoamážit heivehuvvon.
oahpponeavvuiguin.

Ovttasbargu ja organiseren.

Okta doaibmaplána 1997-2000 ulbmiliin lei oažžut ulbmillaš
oahpponeavvobarggu ja buorebut ávkkástit sihke fágalaš ja ekonomalaš
resurssaid. Erenoamášpedagogalaš oahpponeavvosuorggi oasálaččat
vásihedje ovdal eahpečielga diliid das mii guoská ovddasvástádussii
ja bargguide. Ledje unnán čielga oaivádeamit sihke resursahivvodagas
ja áigumušdásis dasa mii guoskkai erenoamážit heivehuvvon
oahpponeavvuide. Lea leamaš viiddis ovttasbargu NLS, Sámedikki ja
eará oasálaččaguin áigodagas. Ovttasbarggu geahččaledje
systematiseret stivrradási oktavuođaid bokte 2-3 geardde jahkái ja
oktavuođalávdegotti bokte (gč. 2.čuoggá). Oktavuođalávdegotti
bargu lei e.e. sihkkarastit ahte oahpponeavvobargu
buohtalasto. Oktavuođalávdegotti doaibma veahá nogai go lávdegotti
mandáhtas ii leat mearridanváldi resurssaid ja ekonomiija
badjel. Gárttai diehtojuohkin forumin, ja unnit
ovttasbargoorgánan. Oktavuođalávdegoddi heaittihuvvui, ja
Læringssenteret bargá gávdnat eará vugiid organiseret ovttasbarggu.

Stáhta erenoamášpedagogalaš doarjjabálvalus lea rievdadan doaimmas
1997-2000 áigodagas. St dieđ nr 23 (1997-98) dagahii ahte
gelbbolašvuođaguovddážiin unnidedje bargiid, ja dakko bokte maid
oahpponeavvuid ráhkadeami earret gullo- ja
oaidnosuorggis. Organiserema rievdan dagahii ahte lea unnit
kapasitehta ja unnit eahpečielggasvuođat das makkár doaimmaid
guovddážat galget vuoruhit. Viidáset ovttasbargguin stáhta
erenoamášpedagogalaš doarjjabálvalusas lea deaŧalaš sihkkarastit
ahte bajemus dási mearrádusat gaskkustuvvojit sidjiide geat
geavatlaččat barget ovttas. Sámedikkis ja Læringssenteris leat
leamaš ovttasbargočoahkkimat dárbbu mielde.

Oahpponeavvuid gávdnan ja diehtojuohkin.

Lea leamaš hástalus oažžut oppalaš ja buohtalaston diehtojuohkima
erenoamážit heivehuvvon oahpponeavvuid birra. Oahpponeavvosuorggi
iešguđet oasálaččat leat juohkán dieđuid iežaset
ovddasvástádusosiid birra iežaset ulbmiljoavkkuide. Dasa lassin leat
sáddejuvvon čállojun dieđut skuvllaide. Sámedikki viidáset
diehtojuohkinbarggus šaddá deaŧalaš sihkkarastit dieđuid makkár
oahpponeavvut juo gávdnojit ja movt daid galgá geavahit, ja lassin vel
sihkkarastit ahte daid gávdná.

3 Našvunnalaš plána sámegielat earenoamážit heivehuvvon
oahpponeavvobargui mánáid, nuoraid ja rávisolbmuid várás.
Doaibmaplána erenoamážit heivehuvvon oahpponeavvuide lea oktasaš
našuvnnalaš plána bargui ráhkadit erenoamážit heivehuvvon
oahpponeavvuid áigodahkii 2001-2004. Plána čilge ovttasbarggu ja
buohtalastima oahpponeavvosuorggi oasálaččaid gaskkas, ja lea
bajimus čilgehus vuoruhansurggiin áigodagas 2001-2004. Konkrehta
oahpponeavvoprošeavttat čilgejuvvojit juohke jagi jahkeplánas dan
áigodagas masa plána gusto.

Doaibmaplána galgá.  Defineret barggu erenoamážit heivehuvvon
oahponeavvuiguin ulbmiliid ja áigumušdási.  Čilget ulbmiliid, máhtu,
vásáhusaid ja dárboárvvoštallama resurssalaš ja organisatuvrralaš
váikkuhusaid .  Árvalit resursadárbbu ja doaibmabijuid vuoruhusaid
áigodagas 2001-2004.


3.1 Oasálaččat ja ulbmiljoavkkut.

 Doaibmaplána muitala sihke sin geat eanemus barget erenoamážit.
heivehuvvon oahpponeavvuiguin, ja barggu ulbmiljoavkkuid. Almmolaš.
suorggis leat departementa, Læringssenteret ja Stáhta.
verenoamášpedagogalaš doarjjabálvasusa stivra ovttadagaid bokte ja.
Sámediggi guovddáš bargit. Priváhta suorggis leat lágádusat ja eará.
oahpponeavvobuvttadeaddjit guovddáš bargit.

Viidáset barggus boahtá leat ovttasbargu erenoamážit Sámedikki, Sámi
guovddášdoaimma, Sámi allaskuvlla ja Davvi-Norgga
gelbbolašvuođaguovddáža gaskkas.

Doaibmaplána lea ohppiidjoavkkuid geain leat erenoamáš dárbbut,
oahpaheddjiid ja PP-bálvalusa bargiid váste.

3.2  Láhka ja vuoigatvuođat.

Vuođđoskuvlaláhka ja joatkkaoahpahusa láhka -- Oahpahuslága §1-2.
Oahpahusa ulbmil, cealká ná: «Oahpahus galgá heivehuvvot ovttaskas.
oahppi ja oahpahalli eavttuide ja návccaide..» Vuođđoskuvlla,.
joatkkaoahpahusa ja rávisolbuid oahpahusa oahppoplánas, oppalaš.
oasis, lea oahpahusa heiveheapmi ovttaskas oahppái okta dain bajimus.
oahpahusulbmiliin. St dieđ 28 dárkkistuvvo ovttaárvosašprinsihppa
go.  cealká .»Oahpahus galgá heivehuvvot ovttaskas oahppi návccaide,.
ovdáneami dássái ja dárbbuide. Dát guoská sihke ohppiide geain leat.
iešguđetlágan doaibman- ja oahppanváttut ja ohppiide geain leat.
buorit návccat, sihke dárogielat ohppiide ja ohppiide geain lea.
earágielat ja kultuvrralaš duogáš, sihke nieiddaide ja.
bártniide. Heivehit sáhttá leat metodalaččat, sisdoalu ja.
organiserema dáfus.» Doaba heivehuvvon oahpahus fátmmasta buot.
ohppiid, sihke dábálaš ohppiid ja daid ohppiid geat dárbbašit.
erenoamážit heivehuvvon oahpahusa.

Vuođđoskuvla- ja joatkkaoahpahusláhka --oahpahusláhka lea oktasaš
láhka vuođđoskuvlii ja joatkaoahpahussii. Erenoamášoahpahusa riekti
lea vuođđuduvvon 5. kap Erenoamášoahppu mánáide, nuoraide ja
rávisolbmuide, ja guoská mánáide geat vuos leat nuorabut
oahppahusgeatnegas agi, ohppiide vuođđoskuvllas, joatkkaoahpahusas
ja rávisolbmuide.

§5-1 Vuoigatvuohta erenoamášoahpahussii namuha vuođđoskuvla- ja
joatkkaoahpahusa ohppiid. «Ohppiin geain ii leat dahje geat eai sáhte
oažžut dohkálaš ávkki dábálaš oahpahusas, lea vuoigatvuohta
oažžut erenoamášoahpahusa.».

§5-2 Erenoamášoahppu rávisolbmuide cealká »Rávisolbmuin geat
buozanvuođa dahje vigi geažil dárbbašit ođasmahttit
vuođđoskuvlaoahpu, lea vuoigatvuohta dákkár oahpahusa
oažžut. Seammá guoská rávisolbmuide geain ovdal lea váilon dahje lea
leamaš váilevaš vuođđoskuvlaoahppofálaldat ja dan dihte dárbbašit
vuođđoskuvlaoahpu.».

Mánát vuollel oahppogeatnegas agi namuhuvvojit §5-7
Erenoamášpedagogalaš veahkki ovdal oahppogeatnegas agi. «Mánáin
vuollel oahppogeatnegas agi geain lea erenoamáš dárbu oažžut
erenoamášpedagogalaš veahki lea vuoigatvuohta oažžit dákkár
veahki.».
vv
Stáda geatnegasvuohta fuolahit ahte erenoamážit heivehuvvon.
oahpponeavvut gávdnojit, celkojuvvo §5-9; «Departementa galgá
fuolahit.  ahte ráhkaduvvojit oahppogirjjit ja eará oahpponeavvut.
erenoamášoahpahussii.».

Joavkkut geain leat vuoigatvuođat lága bokte Mánáin, nuorain ja.
rávisolbmuin geat dárbbašit erenoamážit heivehuvvon oahpahusa, lea.
dát vuoigatvuohta vuođđuduvvon oahpahuslága 5. kap. bokte. Dasa.
lassin leat muhtin joavkkuin sierra lágasvuođđuduvvon.
vuoigatvuođat. Dát guoská: ohppiide geain lea mearkagiella.
vuosttašgiellan čalmmehis ja hui heajosčalmmat.
čuokkisčálageavaheaddjit.

Vuođđoskuvlaohppiin geain lea mearkagiella vuosttašgiellan, lea.
vuoigatvuohta oažžut mearkagiellaoahpahusa oahpahuslága §2-6.
mielde: «Ohppiin geain lea mearkagiella vuosttašgiellan, lea.
vuoigatvuohta oažžut vuođđoskuvlaoahpu mearkagielas ja.
mearkagillii» Seamma paragráfa namuha maid mánáid vuollel.
oahppogeatnegas agi: «Mánáin vuollel oahppogeatnegas agi geain lea.
erenoamáš dárbu oažžut mearkagiellaoahpahusa, lea vuoigatvuohta.
oažžut dákkár oahpahusa».

Joatkkaoahpahusaid ohppiide geain lea mearkagiella vuosttašgiellan,.
gusto oahpahuslága §3-9 «Nuorat geain lea vuoigatvuohta joatkkaohppui.
§3-1 mielde ja geain lea mearkagiella vuosttašgiellan, dahje geat.
áššedovdiid árvvoštallamiid vuođul dárbbašit dákkár oahpahusa,.
lea riekti válljet joatkkaoahpahusa mearkagielas ja mearkagillii.
mearkagielat birrasis nuppi lađđasa mielde, dahje vuoigatvuohta.
atnit dulkka dábálaš joatkkaskuvllain. Seamma guoská rávisolbmuide.
geat leat beassan joatkkaohpahussii vaikko eai leat §3-1 mielde.
vuoigatvuođat ..».

Go guoská vuoigatvuohta oažžut čuokkisčálaoahpu lea láhkateaksta
vuođđoskuvlaohppiide §2-14 ja joatkkaoahpahusa ohppiide §3-10,
ovttaládje: «Čalmmehis ohppiin lea vuoigatvuohta oažžut
dárbbašlaš oahpahusa čuokkisčállagii ja oahpu geavahit
iešguđetlágan dárbbašlaš teknihkalaš veahkkeneavvuid. Ohppiin lea
maid vuoigatvuohta oažžut dárbbašlaš oahpahusa dádjadit skuvllas,
deaivat skuvlii ja fas ruoktot ja ruovttubirrasis..».

Sámegielat oahppit geat dárbbašit erenoamážit heivehuvvon oahpahusa
.  Oahpahuslága §6-2 čuodjá ná: «Sámi guovlluin lea buohkain
vuođđoskuvlaagis vuoigatvuohta oažžut oahpahusa sámegielas ja
sámegillii. Sámi guovlluid olggobealde lea sámiin vuođđoskuvlaagis
vuoigatvuohta oažžut oahpahusa sámegielas». §6-3 Sámegielat
joatkkaoahpahus cealká ges: «Sámiin geat leat joatkkaoahpahusas lea
vuoigatvuohta oažžut sámegieloahpahusa». .

Vuoigatvuohta oažžut sámegieloahpahusa lea ovttaskas olbmo
vuoigatvuohta ja eavttuid haga. Sámi ohppiin geat dárbbašit
erenoamážit heivehuvvon oahpahusa lea vuoigatvuohta oažžut
oahpahusa sihke §6-2, §6-3 ja 5. kap Erenoamášoahppu mánáide,
nuoraide ja rávisolbmuide mielde. Dát fátmmasta maid vuoigatvuođa
oažžut erenoamážit heivehuvvon oahpponeavvuid sámegillii.

3.3 Oahpponeavvut skuvllas buohkaid várás- prinsihpat ja
definišuvnnat.  Ovttaárvosaš ja heivehuvvon oahpahus leat bajimus
prinsihpat skuvllas buohkaid várás. Dákkár skuvla ferte rahčat
heivehit olles skuvlla doaimmaid dan duohtavuhtii ahte buot oahppit
leat iešguđetláganat, ii gal joavkun, muhto ovttaskas
olmmožin. Skuvla mii lea buohkaid várás, galgá fállat juohke
ovttaskas oahppái relevánta oahpahusa ja optimála
ovdánanvejolašvuođaid. Oahpponeavvu sáhttá leat okta gaskaoapmi
joksat dáid ulbmiliid. Dát lea daid prinsihpaid mielde mat leat
O97/O97S, ja mat buvttehedje ođđa ipmárdusa das mii oahpponeavvu
lea.  Oassin das leat earret eará atnit elektrovnnalaš oahpponeavvuid
áigeguovdilin, ođđa bargovugiid, ja ohppiid eavttuide heivehuvvon
oahpahusa. Dán vuođul sáhttá doaba ipmirduvvot čuovvovaš vuogi
mielde.

Oahpponeavvut leat buot maid geavaha oahpahusdilis, ja lea
oaivilguoddi iešalddiset. Oahpponeavvut leat teavsttat,
prográmmagálvvut, jienat ja govat ja oahppogirjjit mat leat
buvttaduvvon fuolahit dihto oahpahusulbmiliid, muhto sáhttet maid leat
ávdnasat main álgoálggus lei eará doaibma, degomat aviisačállosat,
filmmat dahje čáppagirjjálašvuohta.

(St dieđ 29 « 10- jagi vuođđoskuvlla prinsihpat ja njuolggadusat--
ođđa doaibmaplána»).

Erenoamážit heivehuvvon oahpponeavvut leat nu gohčoduvvon «seakka»
oahpponeavvosuorggit, ahte oahpponeavvuid ráhkadeapmi ja/dahje
heiveheapmi dahkko hui unna ohppiidjoavkkuide. Oahpponeavvut mat
galget ohppiide geain leat erenoamáš dárbbut seađale leat seamma
buorit dábálaš oahpponeavvut. Jos dán galgá joksat, ádnojit arvat
eanet resurssat go dábálaš
oahpponeavvoráhkadeapmái. Oahpponeavvobuvttadeaddjit geat ráhkadit
dábálaš oahpponeavvuid eai mieđa ihcalis váldit badjelasaset
čseakkač oahpponeavvosurggiid, dan dihte ferte stáda eanet
juolludit. Seammás dárbbašuvvo gelbbolašvuohta sihke
oahpponeavvoráhkadeamis ja --buvttadeamis ja maid
erenoamášpedagogihkas.

Ovddit áiggiid geavahuvvon doahpaga erenoamášpedagogalaš
oahpponeavvut sadjái lea dál boahtán eará doaba, erenoamážit
heivehuvvon oahpponeavvut. Dát váikkuha movt mii jurddašit
oahpponeavvoráhkadeami ja -buvttadeami ohppiide geain leat erenoamáš
dárbbut. Doahpaga sáhttá ipmirdit dáinnalágiin:.

Oahpponeavvut mat leat ráhkaduvvon dan vuođul maid máhttit dán
birra:.  Mánáid, nuoraid ja rávisolbmuid erenoamáš heiveheami dárbbu
.  Mii ovddida ja mii hehtte oahppama.

Heiveheapmi sáhttá leat ulbmiljoavkku dási, gielalaš heiveheapmi
(mearkagiella, čuokkisčála), hámi (layout) heiveheapmi, teknihkalaš
heiveheapmi (el-botkkonstivren jna.) ja mediuma válljen (prentejuvvon,
elektrovnnalaš, jietna, govva jna.). Erenoamážit heivehuvvon
oahpponevvui gullet maid veahkkeneavvut oahpaheaddjái ja pedagogalaš-
psykologalaš bálvalussii dego mat bagadallanneavvut ja kárten- ja
diagnostiserenávdnasat.

3.4 Modealla movt ráhkadit erenoamážit heivehuvvon oahpponeavvuid.
Heiveheami kriteriat.

O97S ulbmilat ja váldočuoggát eaktkudit heiveheami. Mii deattuhuvvo
guđege oahpponeavvus rievddada iešguđetge ohppiidjoavkkuid dárbbuid
mielde. Go jurddaša ahte oahppit geain leat erenoamáš dárbbut leat
integrerejuvvon dábálaš luohkáide, leat oahpponeavvut mat ovddidit
ovttasdoaibmama deaŧalaččat.

Eará kriteria lea diehtu das makkár heiveheami guhtege joavku
dárbbaša. Dábálaččat leat ráhkadan sierra heivehuvvon
oahpponeavvuid sierra ulbmiljoavkkuide dahje ovttaskas ohppiide, ja
eai leat oaidnán oktavuođaid iešguđet joavkkuid/ohppiid dárbbuid
gaskka. Muhtun ohppiidjoavkkut dárbbašit dárbbuidasaset heivehuvvon
oahpponeavvuid, dego čuokkisčálageavaheaddjit ja
mearkagielageavaheaddjit geat dárbbašit gielalaččat heivehuvvon
oahppofáttáid. Seamma guoská ohppiide geain leat lohkan- ja
čállinváttisvuođat, geaidda livččii ávkin go oahppofáttát leat
jietnabáddin.

Lea maid deaŧalaš oaidnit oktavuođaid ovttaskas joavkkuid
dárbbuin. Čájehuvvo ahte iešguđet ulbmiljoavkkut dárbbašit
seammalágan heiveheami. Muhtin oahppit dárbbašit ahte oahppofáddá
čilgejuvvo álkidit vaikko guđe ulbmiljovkui de gulažet. Dán vuođul
lea NLS ráhkadan modealla movt ráhkadit erenoamážit heivehuvvon
oahpponeavvuid. Modealla gohčoduvvo «multifunkšunála
oahpponeavvun». Dán modealla mielde leat álgán ráhkadit ja buvttadit
oahpponeavvuid muhtin fágain ja cehkiin
vuođđoskuvladásis. Sávahahtti lea atnit dán modealla váldovugiid
viidáset barggus erenoamážit heivehuvvon oahpponeavvuiguin.

Iešguđet ulbmiljoavkkuide heiveheapmi.  Gielalaš heiveheapmi:
Ráhkadit oahpponeavvuid mearkagillii ja čuokkisčállagiin. Eaktuduvvo
ahte sisdoallu heivehuvvo pedagogalaččat gillii ja oahppoplánaide.
Mediála heiveheapmi: Buvttadit jietnagirjjiid ohppiide geain leat
lohkan- ja čállinváttisvuođat ja čalmmehis ohppiide. Jietnagirjjit
heivehuvvojit iešguđetládje ulbmiljoavkkuide.  Teknihkalaš
heiveheapmi: El-botkkonstivren ohppiide geain leat motoralaš váttut.
Sisdoalu heiveheapmi iešguđet nákcadásiid ektui: Buot
ulbmiljoavkkuin leat oahppit geat dárbbašit oahpponeavvuid mat leat
heivehuvvon dássái. Iešguđetlágan komponeanttat sáhttet vuhtii
váldit iešguđet dásiid:.  Álkkeslohkan:
(prentejuvvon/elektrovnnalaš) ohppiide geat dárbbašit álkiduvvon
teavsttaid.  Fáddágihppagat: (prentejuvvon/elektrovnnalaš) ohppiide
geat dárbbašit sihke álkiduvvon giela ja viidodaga.  Govva/jietna:
(prentejuvvon, jietnabáddi, video, CD, elektrovnnalaš) ohppiide geat
dárbbašit molssaeavttu tekstii.  Konkretiserenávdnasat: ohppiide geat
dárbbašit konkrehtaid ovdalii symbolaid.  4 Ráhkadeapmi ja
buvttadeapmi -- vuoruhuvvon doaibmabijut 2001-2004.  Vuođđoskuvlla,
joatkkaoahpahusa ja rávisolbmuid oahppoplánas, oppalaš oasis, lea
oahpahusa heiveheapmi ovttaskas oahppái okta dain bajimus
oahpahusulbmiliin. Ođđa oahpahuslágain leat maid ožžon oktasaš
láhkavuođu sierra kapihttala bokte erenoamášoahpu birra mii guoská
buot oahpahusdásiide. Dát seahtá váikkuhit oahpponeavvuid ráhkadeami
buot oahpahusdásiin. Reforbma 97 dagahii dárbbašlažžan ráhkadit ja
buvttadit ođđa erenoamážit heivehuvvon oahpponeavvuid
vuođđoskuvlii. Das mii guoská joatkkaoahpahussii ja dain
váikkuhusain mat Reforbma 94:s leat leamaš ohppiide geat dárbbašit
erenoamážit heivehuvvon oahpahusa, de ii leat dát leamaš vuoruhuvvon
suorgi dássážii. .  90-jagiid skuvlareforpmat ja ođđa oahpahusláhka
gos sámi ohppiin lea oktagaslaš vuoigatvuohta oažžut
sámegieloahpahusa, bidjá ođđa gáibádusaid oahpahusvuogádahkii. Dát
mielddisbuktá ahte fertejit ráhkadit sihke dábálaš oahpponeavvuid ja
erenoamážit heivehuvvon oahpponeavvuid buot oahpahusdásiide.

GOD' juolludanreivves Sámediggái 2001 ovddas, boahtá ovdan ahte galgá
ráhkaduvvot doaibmaplána áigodahkii 2001-2004. GOD ii árval makkár
dásiid ja joavkkuid galgá vuoruhit. Boahtá gal ovdan ahte doaibmaplána
galgá ráhkaduvvot lagas ovttasbargguin Statped:ain ja
Læringssenteriin. Áidna árvalus mii boahtá ovdan juolludanreivves lea
ahte lohkama diagnostisereniskosat galget viidáset ovddiduvvot.

Doaibmabidjoguovlluid válljema duogáš áigodahkii 2001-2004:.
Árvvoštallan vássan doaibmaplánaáigodaga.  Erenoamášpedagogalaš
oahpponeavvoseminára lágiduvvon miessemánus 2000.  Diehtostáhtus
suorggis, ee. Sámedikki kártema bokte mii lei 2000 čavčča.
Fágabirrasiid árvvoštallamat .

Vuoruheamit leat dáid eavttuid mielde dahkkon:.  Dán jagi
juolludanreivves boahtá ovdan ahte Sámediggi galgá geavahit 1,7
mill.kr. mii lea boahtán kap. 202:s Sámediggái ja eavttut ahte
gelbbolašvuođaguovddážat galget jahkedoaimmaiguin veahkehit
ráhkadit sámegielat erenoamážit heivehuvvon oahpponeavvuid.
Sámediggi mearrida bidjat eanet ruđaid erenoamážit heivehuvvon
oahpponeavvuide jagiide 2002, 2003 ja 2004. Dát leat dárbbašlaš dan
dihte go ain váilot ollu oahpponeavvut ja oahpponeavvobuvttadeaddjit
leat hui millosat ráhkadit erenoamážit heivehuvvon
oahpponeavvuid. Dát boahtá ovdan 2001 ohcciidlogus.

Ođđa doaimmat plánaáigodagas mat gáibidit eanet resurssaid:.
Gullanváddosuorggis ferte ollu bargat. Bargobádji bargovuohkin
ráhkadit oahpponeavvuid, ferte jotkojuvvot lagas ovttasbargguin Møller
gelbbolašvuođaguovddážiin. Dát gáibida ee. friddjaoastit
oahpaheddjiid geain lea gelbbolašvuohta dán suorggis.  Plánaáigodagas
sirdá okta oahppi geas lea heajos oaidnu mánáidskuvllas
nuoraidskuvlii. Dát dagaha sirdima Tambartun
gelbbolašvuođaguovddážis Huseby gelbbolašvuođaguovddážii. Lea
plánejuvvon buohtalagaid bargat ovtta áigodaga vai Husebys ovdána
sámegiel gelbbolašvuohta.  Multifunkšunála reaidun plánejuvvo
heivehit DAISY (Digitalt Audiobasert InformasjonsSYstem) sámegielat
vgeavaheddjiide. Dát lea eaktun go galgá buvttadit sámegielat
jietnagirjjiid.  Interaktiivvalaš álkkeslohkangirjjiid.

Visot dát gáibidit ahte juolluduvvojit eanet resurssat erenoamážit
heivehuvvon oahpponeavvuide.

4.1 Ráhkadit ja buvttadit sámegielat erenoamážit heivehuvvon
oahpponeavvuid 2001-2004.  Ulbmiljoavku.

Doaibmaplána gusto mánáide ja nuoraide vuođđoskuvllas ja
joatkkaoahpahusas geat dárbbašit heivehuvvon oahppofáttáid.

Ii gávdno makkárge statistihkka mas boahtá ovdan sámegielat ohppiid
erenoamážit heivehuvvon oahpahusa dárbbu juogaduvvon oahpahusdásiide
ja váddojoavkkuide. Ii leat ráhkaduvvon oppalašgovva dasa man galle
sámegielat oahppi dárbbašit erenoamážit heivehuvvon oahpahusa
ovttaskasmearrádusaid vuođul, juogaduvvon oahpahusdásiide, nu go
muđui riikkas lea dahkkon. St dieđ 23(1997-1998) tabeallat 3.1 ja
3.9 gal sisttisdollet sámegielat ohppiid dieđuid maid, muhto dát eai
leat dađi bahábut sirrejuvvon movtge. Goitge lea sámi servodat nu
unni ahte lea oalle álki oažžut oppalašgova
ulbmiljoavkkus. Sámediggi lea ovttasbarggus
gelbbolašvuođaguovddážiiguin ožžon oalle buori dieđu dálá
dárbbuid birra das mii guoská čalmmehis- ja bealjehis ohppiide
vuođđoskuvllas ja joatkkoahpahusas.

4.2 Sámegielat erenoamážit heivehuvvon oahpponeavvut mánáide geat
leat vuollel oahppogeatnegas agi.  Sámediggi lea 2001 rájes ožžon
ovddasvástádusa hálddašit sámi mánáidgárddiid doarjagiid. Doarjja
galgá gokčat mánáidgárdeeaiggádiid lassigoluid doaimmain mat fuolahit
ja ovddidit sámegiela ja sámi kultuvrra. Dain MBD' juolludan
ekonomalaš resurssain mat bohtet Sámediggi háldui, sisttisdollet jagi
2002 rájes maid doarjagiid stimuleren- ja
konkretiserenávdnasiidda. Dát mielddisbuktá ahte Sámediggi ii ane
dárbbašlažžan geavahit GOD juolludan ruđain stuorit resurssaid
sámegielat erenoamážit heivehuvvon oahpponeavvuide mánáidgárdesuorggi
várás.

Oahppogeatnegas agi vuolde dárbbašuvvojit iešguđetlágan
iskkadanávdnasat/álkkes teasttat mat leat ráhkaduvvon kártet
giellaovdáneami oppalaš ja ovttaskas beliid.

4.3 Sámegielat erenoamážit heivehuvvon oahpponeavvut
vuođđoskuvlaohppiide.  Áigodagas 1997-2000 lea ollu geahččan
vuođđoskuvlasuorgái das mii guoská erenoamážit heivehuvvon
oahpponeavvuide sámegielat ohppiid várás. Sivvan dasa lea leamaš
vuođđoskuvlareforpma ja dan dihte leat čuožžilan ođđa
oahpponeavvodárbbut vuođđoskuvllas. Juolludeamit ráhkadit ja
buvttadit erenoamážit heivehuvvon oahpponeavvuid leat leamaš
váilevaččat, ja dan geažil eai leat mannan plánaáigodaga ulbmilat
joksojuvvon. Sámi oahpahusráđđi lei plánastis eaktudan stuorit
jahkásaš juolludemiid go daid maid duohtadilis oaččui.

vGuorahaladettiin doaibmaplána 1997-2000 eai leat dát dárbbut
gokčojuvvon sámegielatohppiide vuođđoskuvllas geain leat erenoamáš
dárbbut, ja vuoruhuvvojit juolludusrámmaid mielde boahtte
plánaáigodagas:.  Lohkančehppodaga kárten- ja diagnostisereniskosat
julevsámegillii. Mannan doaibmaplánaáigodagas leat ráhkaduvvon
lohkančehppodaga iskosat davvisámegillii nuppi, goalmmát, viđát,
čihččet ja ovccát luohkáide. Daid dárbbaša jorgalit/heivehit
julevsámegillii.  Álkkeslohkangirjjit gaska- ja nuoraiddássái buot
golmma sámegillii. Leat maŋemus jagiid ráhkaduvvon
álkkeslohkangirjjit smávvaskuvladássái buot golmma sámegillii. Dasto
dán áigodagas bargagoahtit eanet ráhkadit gaskadássái ja nuoraiddássái
fáttáiguin main nuorat beroštit.  Fáddágihppagat matematihkas ja
sámegielas smávvaskuvladássái ja gaskadássái buot golmma
sámegillii. Suorgi ii gokčojuvvon mannan doaibmaplánaáigodagas, muhto
áin lea dárbu daidda ja doaimmaid ferte dan dihte bidjat johtui.
Bagadallan- ja jurddagirjjit.  Pedagogalaš prográmmagálvvuid ráhkadit
buot golmma sámegillii lea vuoruhuvvon bargu gaska- ja
nuoraiddássái. Erenoamážit dárbbašit pedagogalaš prográmmaid maid
sáhttá geavahit sámegiel- ja matematihkkaoahpahusas.  Davvisámegielat
oahpponeavvuid čalmmehemiide. Mannan áigodagas bođii bures johtui
ráhkadit sámegielat oahpponeavvuid čuokkisčállagiin, ja lea dárbu
joatkit barggu viđát-gávccát luohká dásiide dán plánaáigodagas. Dasa
lassin lea dárbu ráhkadit/heivehit oahpponeavvuid čalmmehis autistii.
Davvisámegielat oahpponeavvuid bealljehemiide. Mannan plánaáigodagas
ii ráhkaduvvon mihkkege bealjehis sámi mánáide, muhto ain lea dárbu
daidda. Erenoamážit dárbbašit oahpponeavvuid mat ovddidit erenoamáš
kultuvrii guoski sámegielsániid, sámi njálbmehámiin ja sámi ritmmain.
Áin váilot erenoamážit heivehuvvon oahpponeavvut ohppiide geain leat
lohkan- ja čállinváttisvuođat. Berrešii ráhkadit eanet
jietnagirjjiid ohppiidjovkui viđát-logát luohkáin.  Lea stuora dárbu
oahpponeavvuide maiguin sáhttá ovddidit ohppiid giela ja
sátneriggodaga eanas surggiin. Ferte erenoamážit bidjat johtui
doaibmabijuid maiguin nanne giellaoahpahusa.

Multifunkšunála oahpponeavvuid ráhkadeapmi ja buvttadeapmi.

Juolludusrámmaid siskkobealde galget ráhkaduvvot davvisámegielat multifunkšunála oahpponeavvut dáidda vuođđoskuvlafágaide ja --dásiide:.
Sámegiella vuosttašgiellan viđát-logát luohkkái.
Servodatoahppu 5.-10. luohkkái.
Matematihkka goalmmát.-čihččet luohkkái.
Luonddu- ja birasoahppu viđát-čihččet luohkkái.
Dárogiella ohppiide geain sámegiella lea vuosttašgiellan nuppi-njealját luohkkái.
Sámegiella nubbin giellan gávccát. luohkkái.

4.4 Sámegielat erenoamážit heivehuvvon oahpponeavvut joatkkaoahpahusa
ohppiide.  Áigodagas 1997-2000 lei jurddašuvvon ráhkadit
davvisámegielat erenoamážit heivehuvvon oahpponeavvuid
joatkkaoahpahussii. Váilevaš juolludemiid geažil ja dan geažil go
vuođđoskuvla lei nu guovddážis, eai joksojuvvon dat ulbmilat mat
ledje biddjon áigodahkii. Ovddeš Sámi oahpahusráđđi lei plánastis
eaktudan stuorát jahkásaš juolludemiid go maid duohtailmmis
oaččui. .

Guorahaladettiin doaibmaplána 1997-2000 eai leat dát dárbbut
gokčojuvvon sámegielatohppiide joatkkaskuvllas geain leat erenoamáš
dárbbut, ja vuoruhuvvojit juolludusrámmaid mielde boahtte
plánaáigodagas.  Álkkes lohkangirjjiid davvisámegillii heivehuvvon
nuoraide ja rávisolbmuide.  Girji+báddi sámegillii mas lea álkkes
teaksta ja stuora bustávat.  Girjjit ADL-hárjehallamii mat leat
heivehuvvon sámi diliide buot golmma sámegillii.  Pedagogalaš
prográmmagálvvut sámegiela ja matematihkkafágaide.  Karteniskosat
sámegielas ja matematihkas.

Multifunkšunála oahpponeavvuid ráhkadeapmi ja buvttadeapmi.

Juolludanrámmaid siskkobealde galget ráhkaduvvot davvisámegielat
multifunkšunála oahpponeavvut joatkkaoahpahusa várás čuovvovaš
fágain:.  Sámegiella vuosttašgiellan.  Historjá.  Servodatoahppu.
Luonddufágat.  Oskkoldat.

4.5 Rávisolbmuid oahpahus.  Go rávisolbmuide vuoigatvuohta
sisafievrreduvvui oažžut vuođđoskuvlaoahpu ja joatkkaoahpahusa,
ferte eanet ráhkadit ja buvttadit erenoamážit heivehuvvon
oahpponeavvuid rávisolbmuide boahtteáiggis. Šaddá dárbu ráhkadit ja
buvttadit oahpponeavvuid rávisolbmuide geain leat máŋggabealát
oahppanváttisvuođat ja rávisolbmuide geain leat lohkan- ja
čállinváttisvuođat. Lassin dasa sáhttet neavvut mat leat ráhkaduvvon
vuođđoskuvlla váste ja mat ráhkaduvvojit joatkkaoahpahusa várás,
muhtin muddui heivehuvvot rávisolbmuide.

Eai gávdno oahpponeavvut mat leat heivehuvvon sámegielat rávisolbmuid
oahpahussii. Ferte maid rahpat vejolašvuođa ráhkadit fierpmádahkii
heivehuvvon oahpponeavvuid vai rávisolbmot besset oahpahallat
sámegiela Interneahta bokte. Ii gávdno oppalaš plána sámegielat
rávisolbmuid oahpahussii, nu ahte das ferte vuođđobargguid bargat
álggos:.  Guorahallat rávisolbmuid oahpahusa dárbbuid.  Ráhkadit plána
movt VOX sáhttá fuolahit sámi rávisolbmuide doaibmabijuid .  Ráhkadit
oahpponeavvuid sámegielat rávisolbmuid oahpahussii ja eará sámegillii
guoskevaš fágain mat leat heivehuvvon sámegielat álbmogii.

4.6 Eará barggut.  Diehtojuohkindoaimmat.  Sámedikkis lea bajimus
ovddasvástádus juohkit dieđuid sámegielat erenoamážit heivehuvvon
oahpponeavvuid birra. Čađat lea dárbu ođasmahttit ja buohtalastit
dieđuid oahpponeavvuid birra ja oahpponeavvosuorggi doaimmaid
birra. Ulbmil lea addit nu buriid ja ollislaš dieđuid go vejolaš ja
gozihit ahte olaha sin geat dárbbašit dieđuid. Bidjat johtui ja
ođasmahttit sámi oahpponeavvodiehtovuođu ja sámi skuvlaneahta leat
deaŧalaš oasit dán barggus.

Davviriikkalaš ja riikkaidgaskasaš ovttasbargu.  Sámediggi atná
dárbbašlažžan juogadit máhtuid ja ovttasbargat eará riikkaiguin
prošeavttaiguin mat gullet erenoamážit heivehuvvon
oahpponeavvosuorgái. Sámedikkis lea dál ovttasbargu sihke
davviriikkaiguin ja eurohpalas riikkaiguin, ja lea álo dárbu ávkkástit
resurssaid ja gelbbolašvuođa ođđa prošeavttaid ovttasbarggus.

Geahččaladdan ja ovdánahttinbarggut.  Sámediggi atná
dárbbašlažžan ođasmahttit ja ovdánahttit erenoamážit heivehuvvon
oahpponeavvosuorggi. Ođđa teknologiija addá ođđa vejolašvuođaid
ráhkadit oahpponeavvuid. Dán oktavuođas lea IKT-geavaheapmi
guovddážis, erenoamážit go jurddaša internehtii bidjat
oahpporesurssaid.

Gelbbolašvuođa ovdánahttin.  Lea ain dárbbašlaš ovdánahttit
gelbbolašvuođa, sihke sin geat galget geavahišgoahtit
oahpponeavvuid, ja sin geat ráhkadit erenoamážit heivehuvvon
oahpponeavvuid. Sámediggi, Sámi guovddášdoaibma ja Sámi allaskuvla
leat álggahan ovttasbarggu erenoamášpedagogalaš gelbbolašvuođa
loktet. Dál lea ovttasbargu álgodásis, mas Sámi guovddášdoaimmas lea
ovddasvástádus ráhkadit ohppoplána ovttas eará oasálaččaiguin. Sámi
allaskuvllas lea ovddasvástádus oahpahit ja árvvoštallat
erenoamášpedagogalaš joatkkaoahpahusa.

Dađistaga go gelbbolašvuođa ovdánahttinbargu lea Sámedikki hálddus,
lea lunddolaš ahte bargu erenoamážit heivehuvvon oahpponeavvuiguin
čadno dasa, ja dakko gokko dárbbut viidáset fievrreduvvojit
gelbbolašvuođa loktema áigodaga joatkagis.

Giellaheiveheapmi.  Olles mannan plánaáigodagas leat jearahallan
erenoamážit heivehuvvon oahpponeavvuid sihke julev- ja
oarjelsámegillii. Muhtin oahpponeavvut mat álgoálggus leat ráhkaduvvon
erenoamážit davvisámegillii, leat jorgaluvvon ja heivehuvvon julev-
ja oarjelsámegillii. Dát bargu jotkojuvvo maid boahtte
doaibmaplánaáigodagas. Go erenoamážit heivehuvvon oahpponeavvuid
galgá buvttadit ja heivehit golmma sámegillii, lassánit dieđusge
golut sakka.

4.7 Ekonomalaš resurssat.  Lea eaktu ahte Girko-, oahpahus- ja
dutkandepartementa jahkásaččat juolluda erenoamážit heivehuvvon
oahpponeavvuid ráhkadeapmái unnimustá kr. 2 250 000,- 2001-ruvnno. Dát
mearkkaša ahte olles plánaáigodagas, 2001-2004 jagiin, oažžut kr. 9
000 000.- Dasa lassin lea eaktu ahte gelbbolašvuođaguovddážat
oktiibuot juolludit unnimustá 5 jahkedoaimma ráhkadit erenoamážit
heivehuvvon oahpponeavvuid.

4.8 Konklušuvnnat .  Sámediggi vuoruha áigodagas 2001-2004 ná
ráhkadit ja buvttadit erenoamážit heivehuvvon oahpponeavvuid mánáide,
nuoraide ja rávisolbmuide: .  Ráhkadit ja buvttadit multifunkšunála
oahpponeavvuid vuođđoskuvlii, fágain sámegiella, servodatoahppu,
matematihkka, luonddu- ja birasfága, dárogiella ohppiide geain lea
sámegiella vuosttašgiellan ja sámegiella nubbingiellan (Gč. 4.3
čuoggá).  Ráhkadit ja buvttadit multifunkšunála oahpponeavvuid
joatkkaoahpahusa várás, fágain sámegiella vuosttašgiellan, historjá,
servodatoahppu, luonddufágat, oskkoldat ja ADL-hárjehallamii.
Ráhkadit interaktiivvalaš álkkeslohkangirjjiid.  Buvttadit ođđa
sámegielat čuokkisčálagirjjiid viđát-gávccát luohkáide, buot fágain
main gávdnojit sámegielat oahpponeavvut.  Ráhkadit ja heivehit
oahpponeavvuid čalmmehis autistii.  Ráhkadit sámegielat girjji+
jietnabátti joatkkaohppui.  Kárteniskosiid/álkkes teasttaid main
oaidná giellaovdáneami mánáin geat leat vuollel oahppogeatnegas agi.
Jorgalit ja heivehit lohkančehppodaga iskkadan- ja
diagnostiserensiskosiid julevsámegillii vuođđoskuvlii.
Kárteniskosiid sámegielas ja matematihkas joatkkaoahpahusa dássái.
Ráhkadit ja buvttadit oahpponeavvuid sámegielat
mearkagiellageavaheddjiide vuođđoskuvllas ja joatkkaoahpahusas.

Sámediggi áigu áigodagas 2001-2004.  Ođasmahttit dieđuid
čađagaskka ja oassálastit ovdánahttinprošeavttain
oahpponeavvosuorggis, erenoamážit das mii guoská IKT-geavaheapmái.
Oassálastit davviriikkalaš ja riikkaidgaskasaš
ovttasbargoprošeavttain dán suorggis.  5 Buohtalastin ja ovttasbargu.
5.1 Resurssat ja doarjaleaddjit erenoamážit heivehuvvon
oahpponeavvuid suorggis.  Læringssenteret galgá diehtit makkár
gelbbolašvuohta ja resurssat gávdnojit ja maid sáhttá geavahit
erenoamážit heivehuvvon oahpponeavvuid ráhkadan- ja
buvttadanbarggus. Šaddá deaŧalaš oaidnit oktavuođaid erenoamáš ja
dábálaš oahpponeavvosurggiin ja vai beassá ávkkástit resurssaid ja
máhtu olles suorggis.

Sámedikkis lea ovddasvástádus buohtalastit bargguid erenoamážit
heivehuvvon oahpponeavvuiguin ja juolluda ruđaid dáid teknihkalaš
buvttadeapmái. Sámediggi bargá dan nala ahte atnit dihtoriid main leat
ođasmahtton prográmmagálvvut maid ovttaskas olbmot besset luoikkahit
ja daiguin ráhkadit erenoamážit heivehuvvon
oahpponeavvuid. (Gč. 2.2).

Girko-, oahpahus- ja dutkandepartemeantta juolludanreive.  Girko-,
oahpahus- ja dutkandepartemeantta addin ruđaid mat galget adnot
ráhkadit ja buvttadit erenoamážit heivehuvvon oahpponeavvuid, galgá
Læringssenter hálddašit. Juolludanreivves čilge departementa
čielgasit movt galgá vuoruhit.

Sámediggi oažžu ruđaid njuolga GOD:s ráhkadit erenoamážit
heivehuvvon oahpponeavvuid. Strategalaš plána ja jahkeplána
ráhkaduvvo ovttas Læringssenteriin.

Stáhta pedagogalaš doarjjabálvalus.

Stáhta pedagogalaš doarjjabálvalus addá resurssaid sihke
jahkedoaimmaid bokte ja ruđalaččat ráhkadit ja buvttadit
erenoamážit heivehuvvon oahpponeavvuid. .

Sámi guovddášdoaibma lea oassin našuvnnalaš erenoamášpedagogalaš
fierpmádagas. Stáhta erenoamášpedagogalaš doarjjabálvalusa bajimus
ulbmil lea bagadallat ja doarjut oahpahusovddasvástideaddji
ásahusaid suohkaniin ja filkkasuohkaniin, vai mánáide, nuoraide ja
rávisolbmuide geain leat stuora ja erenoamáš oahpahusdárbbut,
sihkkarastojuvvojit dohkálaš oahpahus- ja ovdánanfálaldaga. Okta
váldoulbmiliin lea gaskkustit erenoamášpedagogalaš
gelbbolašvuođa ávkin geavaheddjiide geain leat stuora ja
erenoamáš dárbbut, sin lagamuččaide ja oahpaheddjiide ja eará
fágaolbmuide lagasbirrasis ja oahpahusvuogádagas, ja maid
ovttasbargoguimmiide. Sámi guovddášdoaimma fágalaš profiila lea
veahkehit sámegiel- ja sámi kultuvramáhtuin erenoamášpedagogalaš
barggus. Guovddáš áššit ovttasbargošiehtadusas mii lea stáhta
erenoamášpedagogalaš doarjjabálvalusa ja Sámi allaskuvlla gaskkas,
leat jođihit, koordineret ja veahkehit fágalaččat ovdánahttit
erenoamášpedagogihka, hukset erenoamášpedagogalaš gelbbolašvuođa
báikkálaččat ja veahkehit Sámi allaskuvlla máhttu buvttadit ja
gaskkustit. Sámedikki oahpahusossodaga galgá veahkehit
gelbbolašvuođa ja oahpponeavvoráhkadeami ovdánahttit ja PP-bálvalusa
gelbbolašvuođaloktemis ja bálvalusbuvttadeamis. Fierpmádathuksen
šaddá deaŧalaš bargu jus galgá lihkostuvvat.

Dat guokte ovttadaga doarjjabálvalusas main lea sámegiel- ja sámi
kultuvragelbbolašvuohta, leat Davvi-Norgga gelbbolašvuođaguovddáš
ja Sámi guovddášdoaibma. Dat bidjaba jahkásaččat 1,8 jahkedoaimma
ráhkadit erenoamážit heivehuvvon oahpponeavvuid sámegillii ja
sámegielas.

Møller gelbbolašvuođaguovddážis lea erenoamáš ovddasvástádus
ráhkadit ja buvttadit oahpponeavvuid ohppiide geain lea mearkagiella
vuosttašgiellan. Maŋemus njealji jagis leat doppe ráhkadan
oahpponeavvuid fágaide main leat sierra oahppoplánat ohppiide
geain lea mearkagiella vuosttašgiellan vuođđoskuvllas.  Áigodagas
2001-2004 lea Mølleris ovddasvástádus ráhkadit oahpponeavvuid fágain
main leat sierra oahppoplánat ohppiide geain lea mearkagiella
vuosttašgiellan joatkkaoahpahusas. Dákkár bargguide oažžu Møller
gelbbolašvuođaguovddáš ruđaid Læringssenteris, ja lassin atnet
maid iežaset ruđaid.

Sámediggi oažžu fágalaš veahki Mølleris ráhkadit oahpponeavvuid
sámegielat bealjehis ja lossagulut mánáide.

Tambartun ja Huseby gelbbolašvuođaguovddážiin lea erenoamáš
ovddasvástádus ráhkadit ja buvttadit oahpponeavvuid čalmmehis
ohppiide. Oahpahuslága § 2-14 ja §3-16 addet čalmmehemiide ja
čálmmehis ohppiide vuoigatvuođa oahppat čuokkisčállaga. Go
ráhkadit fágaplánaid dán vuoigatvuođa olis, buktá dát ođđa
hástalusaid oahpponeavvoráhkadeaddji guovddážiidda. Juolludeamit
čalmmehis ohppiid oahpponeavvoráhkadeapmái bohtet sierra ovttadagas
ja maid Læringssenteris.

Sámedikkis lea lagas ovttasbargu Tambartun
gelbbolašvuođaguovddážiin sámegielat čalmmehis ohppiide. Eaktu lea
ahte ortnet mas olmmoš 20% virggis heiveha sámegielat oahpponeavvuid
čuokkisčállagii jotkojuvvo. Sámediggi doallá kantuvrra sutnje ja
máksá buvttadusgoluid. Buvttadeapmi dahkko Tambartunas. Plánaáigodagas
ferte ásahuvvot sullasaš ovttasbargu Huseby
gelbbolašvuođaguovddážiin. (Gč. 4. č.-- ođđa doaimmat).

IKT-plána 2000-2003.  Ođđa teknologiija ja IKT oahpponeavvut leat
erenoamáš guovddážis suorggis erenoamážit heivehuvvon
oahpponeavvut. Iešguđetládje doaimmashehttejuvvon ohppiide lea
ávkkálaš geavahit máŋggahámat elektrovnnalaš oahpponeavvuid, go
daid lea vejolaš rievdadallat ja heivehit.

IKT norgga oahpuin , Plána 2000- 2003, lea ulbmilin ahte «IKT oahpus
galgá ávkin organisatoralaččat fágalaččat ja pedagogalaččat
oahppovuogádahkii mii ovdánahttá ja ávkkásta IKT fágan ja ávkkásta
ollásit daid vejolašvuođaid maid IKT addá oahpahusas ja oahppamii,
vai ovttaskas olbmo ja servodaga gelbbolašvuođadárbu gokčojuvvo
«. Ulbmiliin celko maid ahte «IKT galgá veahkkin ahte olbmot geain
leat oahppanváttisvuođat ja/dahje doaimmashehttejumit ožžot
vejolašvuođa buoridit eallinkvalitehta, oahppama ja servodat- ja
bargoeallima».

Dát ferte maid gustot sámi mánáide. Muhto ovdal go buvttadišgoahtá
sámegielat IKT-oahpponeavvuid, fertejit muhtin vuođđodoaimmat
datateknologiijas čielgat, omd. fertejit čoavdit váttisvuođaid
heivehit sámegielbustávaid Microsoft 2000:s. Seammaládje ferte
heivehit DAISY vai dan sáhttá geavahit sámegielat
oahpponeavvoráhkadeamis. Dát buktá lassigoluid maid ferte vuhtiiváldit
go budšeahta ráhkada.

Máŋgga sajis IKT-plánas deattuhuvvo man dárbbašlaš lea heivehit
iešguđelágan doaimmashehttejumiide ja oahppanváttuide. Áigodagas
1997-2000 lea eanet vuoruhan geavahit IKT erenoamážit heivehuvvon
oahpponeavvuid ráhkadeamis, ja dát lea maid guovddáš doaibma
áigodagas 2001-2004.

5.2  Ovttasbargu.
Sámediggi lea mannan doaibmaplánaáigodagas ovttasbargan iešguđetlágan olggobeal ovttadagaiguin ráhkadit ja buvttadit erenoamážit heivehuvvon oahpponeavvuid. Sámediggi lea koordinator ja ferte dan olis ohcat dan gelbbolašvuođa mii lea ja mii lea ávkkálaččamus iešguđet surggiide.

Stáhta erenoamášpedagogalaš doarjjabálvalus.

Stáhta erenoamášpedagogalaš doarjjabálvalus lea leamaš ja boahtá ain leat deaŧalaš ovttasbargoguoibmi ráhkadit erenoamážit heivehuvvon oahpponeavvuid. Erenoamážit oaidnosuorggis ja gullosuorggis lea doarjjabálvalus deaŧalaš oassi ráhkadeapmái ja buvttadeapmái. Dán guovtti suorggis gávdno ollu gelbbolašvuohta, ja leat ovddasvástideaddjit oahpponeavvoráhkadeapmái ja buvttadeapmái maiddái 2001-2004 áigodagas.

Stáhtá erenoamášpedagogalaš doarjjabálvalusas barget Sámi
guovddášdoaimmas ja Davvi-Norgga gelbbolašvuođaguovddáš lagas
ovttasbargu. Dain lea maid guovddáš doaibma eará stádalaš
ovttadagaid ektui. Bargui erenoamážit heivehuvvon oahpponeavvuiguin
seahtá maid, gokko fal lea vejolaš, čatnat sin vásáhusaid, geat
barget sámi geavaheddjiidguin. Ovttasbargi bealit berrejit
jahkásaččat árvvoštallat bargguset ja plánet viidáset barggu
juolluduvvon rámmaid vuođul.

Lágádusat.  Lágádusat leat dađistaga mearkkašišgoahtán eanet ahte
eanet maiddái bargguin erenoamážit heivehuvvon oahpponeavvut, sihke
ráhkadeamis ja buvttadeamis. Sámedikkis leat buorit vásáhusat
ovttasbargguin lágádusaiguin, ja atná árvvus sin gelbbolašvuođa
ráhkadit oahpponeavvuid. Erenoamáš deaŧalaš lea sihkkarastit seamma
kválitehta erenoamážit heivehuvvon oahpponeavvuin go dábálaš
oahpponeavvuin. Lea leamaš eaktun ahte lágádusat geavahit
dárbbašlaš erenoamášpedagogalaš gelbbolašvuođa, vai vuhtii
váldojuvvo iešguđet ohppiidjoavkkuide heiveheapmi. Dát lea dássážii
doaibman bures, ja ee. leat geavahan iešguđet ossodagaid
gelbbolašvuođa mii lea Stáhta erenoamášpedagogalaš
doarjjabálvalusas.  VOX.  Go rávisolbmuide sisafievrreduvvui
vuoigatvuohta oažžut vuođđoskuvlaoahpu ja joatkkaoahpahusa, lea
oahppponeavvoráhkadeapmi rávisolbmuide šaddan
áigeguovdil. Oahpahusláhka attii rávisolbmuide geain leat erenoámaš
dárbbut vuoigatvuođa oažžut vuođđoskuvlaoahpu. Sii leat de
leamaš guovdilis, muhto unnán vuoruhuvvon joavkun suorggis
erenoamážit heivehuvvon oahpponeavvut áigodagas 1997-2000. Sámediggi
áigu áigodagas 2001-2004 bargat oččodit ovttasbarggu VOX:ain, vai
beassá ávkkástit oktasaš gelbbolašvuođa ja resurssaid ráhkadettiin
sámegielat erenoamážit heivehuvvon oahpponeavvuid rávisolbmuide.

Ii leat kártejuvvon sámegielat álbmoga dárbbut. Dán bargui leat sámi joatkkaskuvllat ja Šámi allaskuvla lunddolaš ovttasbargoguoimmit.

5.3 Diehtojuohkindoaimmat .  Oahpponeavvuid ráhkadit iešguđet
buvttadeaddjit. Sámediggi dárbbaša guovttebealat ja geatnegahtti
diehtojuohkima oasálaččaid gaskka. Dát guoská Læringssenterii,
Stáhta erenoamášpedagogalaš doarjjabálvalusa iešguđet
ovttadagaide, oahppogirjelágádusaide ja iešguđetlágan priváhta
buvttadeddjiid gaskka. Sámediggi áigu ovttas earáiguin dán suorggis
oččodit ollislaš diehtojuohkindoaimma erenoamážit heivehuvvon
oahpponeavvuid suorgái. Deaŧalaččamus ulbmiljoavkkut dán barggus
leat:.  oahpaheaddjit ja oahppit.  pedagogalaš-psykologalaš
bálvalus.

Joksat dáid ulbmiljoavkkuid, áigu Sámediggi bidjat iešguđetlágan
doaimmaid johtui:.  Álggahit ja ođasmahttit sámegielat oahpponeavvo
diehtovuođu.  Álggahit ja ođasmahttit kárten- ja iskkadan iskosiid
diehtovuođu.  Sámi skuvlaneahtta diehtojuohkingeaidnun. Bargojuvvo
čohkket buotlágan áššáiguoski dieđuid erenoamážit heivehuvvon
oahpponeavvuid birra ovtta váldobáikái sámi skuvlaneahtas.
Juogadit/sáddet prentejuvvon dieđuid skuvllaide, PP-bálvalussii ja
Stáhta erenoamášpedagogalaš doarjjabálvalussii. SO-kantuvrrat maid
muhtin muddui dárbbašit dáid dieđuid.  Finadit sámegielat
erenoamážit heivehuvvon oahpponeavvuid čájeheame ulbmiljoavkkuide
juohke nuppi jagi.  Oassálastit čájáhusaide, vástidit telefovnna
bokte jearaldagaid ja maid čalalaš jearaldagaid erenoamážit
heivehuvvon oahpponeavvuid birra.

Dán oktavuođas ásahuvvo Sámi Skuvlaneahtta. Dát galgá doaibmat
uvssohin oahpahusáššiide ja --gálduide. Dás sáhttet skuvllat ja
mánáidgárddit ohcat dieđuid pedagogalaš áššiin, oahpponeavvuid
birra, oahppoplánaid ja eará birra. Dat galgá hábmejuvvot nu ahte
oahppit, oahpaheaddjit, ovdaskuvlaoahpaheaddjit ja váhnemat sáhttet
viežžat dieđuid, gulahallat ja ovttasbargat
guđetguimmiideasetguin. Dát gártá leat Sámedikki ja Læringssentera
ovttasbargoprošeakta.

Sámegielat oahpponeavvo diehtovuorká.

Adnošii sierra diehtovuorká masa buot sámegielat oahpponeavvuid
registrere. Dássážii leat almmuhan oahpponeavvokatalogaid, muhto
lassin adnošii ohcanbáiki interneahtas mas geavaheaddji beasašii
gávdnat oahpponeavvodieđuid. Sihke Norggas, Ruoŧas ja Suomas
ráhkaduvvojit oahpponeavvut. Buori oasi dáin sáhtášii geavahit
riikkarájiin beroškeahttá. Ulbmil leat ahte dieđut dáid birra
livččii nu buorit go vejolaš, ja ahte ohcanvuogit heivejit
geavaheddjiide.

5.4 Konklušuvdna .  Sámedikkis lea geatnegasvuohta kártet dárbbuid ja
koordineret sámegiela erenoamážit heivehuvvon oahpponeavvuid
ráhkadeami ja buvttadeami. Dát mielddisbuktá ahte ferte diehtit makkár
resurssaid ja gelbbolašvuođa sáhttá geavahit suorggis. GOD juolluda
jahkásaččat Sámediggái várrejuvvon ruđaid mat galget geavahuvvot
erenoamážit heivehuvvon oahpponeavvuid ráhkadit ja buvttadit. Lassin
ferte váldit vuhtii eará stáhta ásahusaid resurssaid ja sin
doarjagiid.  Sámediggi lea sorjavaš viiddis ovttasbarggus stádalaš
ja priváhta ráhkadeddjiiguin oahpponeavvosuorggis, vai beassá
ávkkástit buoremus lági mielde erenoamášpedagogalaš ja
oahpponeavvofágalaš gelbbolašvuođa. Diehtojuohkin lea deaŧalaš
oassi Sámedikki doaimmas. Iešguđetlágan doaimmat leat biddjon johtui
vai sáhttá addit nu ollislaš dieđuid geavaheddjiide go
vejolaš. Deaŧaleamos doaimmat leat dás duohko diehtojuohkin
dihtorfierpmádaga bokte. Dáinna lágiin beassá dađistaga ođasmahttit
dieđuid. Maiddái guossástallandoaimmat main čájeha erenoamážit
heivehuvvon oahpponeavvut.

Ášši meannudeapmi loahpahuvvui skábmamánu 30. beaivvi 2001 dii. 11.40.



Vuolláičállit leat lohkan čoahkkinbeavdegirjji, ja leat gávnnahan
ahte čoahkkingirjái fievrriduvvon mearrádusat leat nu movt Sámediggi
mearridii.



Kárášjohka 30.11.2001.
Čoahkkinjođihangoddi.




Josef Vedhugnes				Ole Henrik Magga	.
Jođiheaddji.




Margreta Påve Kristiansen		Per-Bjørn Lakselvnes.

