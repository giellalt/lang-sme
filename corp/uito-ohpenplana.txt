Humanisttalaš fakultehta.

Dábálaš dieđut.


Romssa universitehta álggahii 1998 čavčča vuosttaš lohkanbaji oahpu ođđa
studeanttaide. Dát mearkkaša ahte buot studeanttat galget váldit
examen philosophicuma (ex. phil.) ja examen facultatuma (ex fac) vuosttaš
lohkanbajisteaset. Lea vejolaš lohkat 20 čuoggá rádjái vuosttaš
lohkanbaji oahpu haga, muhto studeanttat ávžžuhuvvojit váldit ex. phil. ja
ex. fac. vuosttaš lohkanbajisteaset.

Studeanttat geat áigot váldit vuođđo- gaska- dahje váldofágadási
giellaeksámena galget lohkat ex fac-oahpu giellafágalaš variántta
EXFACFON. Giellafágaid oahpahus lea huksejuvvon nu ahte studeanttat
galget leat háhkan fonetihka ja gielladiehtaga teoriijaid ja
vuođđodieđuid ovdalgo lohkagohtet giellafágaid. Studeanta ferte
leat váldán dán eksámena ovdalgo dieđiha iežas vuođđofágadási
maŋimuš eksámenii.  Antihka giela ja kultuvrra dábálaš
girjjálašvuođadiehtaga dáiddahistorjjá dokumentašuvnnadiehtaga ja
girjerájusdiehtaga studeanttat sáhttet válljet ex fac-oahpu
humanisttalaš ja servodatfágalaš variántta EXFACHS.

Universitehta vuordá ahte studeanttat dovdet bures eksámen- ja
fáganjuolggadusaid mat leat logahallon Oahppogiehtagirjjis.

Dábálaš eksámenat dollojuvvojit oahppoplánaid mielde dain osiin main
lea oahpahuvvon. Maiddái dakkár oasis mas ii leat oahpahuvvon sáhttá
lágiduvvot dábálaš eksamen juos dieđihit studeanttat dan oassái ja
juos dat lea vejolaš iešguđege instituhta bargodili dáfus.

Joatkkaeksámen lágiduvvo dábálaš eksámena maŋŋá dušše dain osiin main
lea oahpahuvvon. Joatkkaeksámena ii sáhte váldit dakkár
lohkanbaji-termiinna maŋŋá goas dan oasis ii leat oahpahuvvon juos eará
studeanttat eai leat dieđihan iežaset dán oasi maŋiduvvon eksámenii.
Eŋgelasgiela dálvetermiinna joatkkaeksámen dollojuvvo giđalohkanbaji
álggus. Dát guoská buot osiide ja buot studeanttaide

Studeanttat geat háliidit váldit eksámena dakkár fágas dahje dakkár
osiin main ii leat oahpahuvvon eksámenlohkanbajis galget áiggil váldit
oktavuođa Humanisttalaš fakultehtain.


Sámegiela lohkanbajioahppu.
10 čuoggá.

Earenoamáš mearrádusat.


1.
 Sámegiela lohkanbajioahpu eksámena sáhttá čađahit válddekeahttá vuos
examen philosophicuma dahje fonetihka ja gielladiehtaga ovdakurssa
geahččaleami.

2.
 Ohccit geain ii leat dábálaš lohkangelbbolašvuohta sáhttet ohcat
Humanisttalaš fakultehtas lobi váldit sámegiela lohkanbajioahpu
eksámena.

3.
 Studeanttat geat oččot lobi váldit sámegiela lohkanbajioahpu eksámena
dábálaš lohkangelbbolašvuođa haga galget fuomášit ahte sii eai
automáhtalaččat oaččo lobi lohkat eará fágaid Norgga universitehtain.
Sierralohpi addá dušše vuoigatvuođa lohkat sámegiela lohkanbajioahpu.
Studeanttat geat háliidit lohkat viidásabbot galget váldit oktavuođa
Oahppoossodaga oahppobagadalliin.


I Dábálaš dieđut.

Sámegiela lohkanbajioahpu vuođu lea sámegiela máhttu ja dieđut mat
vástidit joatkkaskuvlla sámegiela C-giela dási 4 + 4 + 4 vahkkodiimmu
dahje Davvin 1-4-kurssa.
Lohkanbajioahppu lea ovtta lohkanbaji ollesáiggibargu ja váldodeaddu
lea gielas. Fága galgá hárjehahttit studeantta lohkat sámegielat
teavsttaid iešihčeanalaččat áddet beaivválaš sámegiela ja gulahallat
sámegillii sihke njálmmálaččat ja čálalaččat. Lohkanbajioahpus
studeanta oačču maiddái vuođđodieđuid sámegiela giellaoahpas ja
oahpásmuvvá sámi girjjálašvuhtii ja kulturdihtui.

II Giella ja girjjálašvuohta.

Giellaoahppu oahpásmahttá davvisámegiela čállingillii ja dasa gullet:

- njálmmálaš hárjehusat maid ulbmil lea hárjánit geavahit sámegiela
  beaivválaš eallimis.

- čálalaš hárjehusat.

- giellaoahpa vuođđoáššit.

- oanehis oahpásmahttin dálá sámi girjjálašvuhtii ja kulturhistorjái.

Lohkanmearrái gullet dát oasit:

	- sámegiela giellaoahppa sullii 300 siiddu.

	- sullii 200 siiddu sámegillii čállojuvvon girjjálašvuohta.

	- sullii 200 siiddu sámi girjjálašvuođa- ja kulturhistorjá.

Lohkanmearrelisttu oažžu Humanisttalaš fakultehtas.

III Eksámen

Eksámenii gullet čálalaš ja njálmmálaš geahččaleamit Čálalaš oassi
bistá 6 diimmu ja das geahčaluvvojit geavatlaš giellageavaheapmi ja
giellaoahpa vuođđoáššit Njálmmálaš oasis geahčaluvvo studeantta
njálmmálaš sámegiela máhttu ja lohkanmeari dovdamuš Árvosátni
mearriduvvo ná. Čálalaš oassi deaddá 67 % ja njálmmálaš oassi fas 33 %.
Njálmmálaš geahččaleamis deddet giellamáhttu ja lohkanmeari dovdamuš
seammá ollu.


Geahča joatkkaeksámena njuolggadusaid kapihttalis Dábálaš dieđut s 1


Sámegiela vuođofága.



Gáibádusat.

Studeanttat galget leat čađahan fonetihka ja gielladiehtaga ovdakurssa
geahččaleami dan lohkanbaji álggus go almmuhit iežaset vuosttaš vuođđo-
gaska- dahje váldofágadási giellafágaeksámenii Geahča ovdakurssa
geahččaleami njuolggadusaid Oahppogiehtagirjjis.

Fágačilgehus.

Romssa universitehta vuođđofága lea eatnigiela fágalohkan Gáibádus lea
unnimustá sámegiela lohkanbajioahpu dieđut ja dáiddut Vuođđofágalohkama
ulbmil lea addit studeanttaide dárbbašlaš vuođđomáhtu vai bastet gokčat
sámi servodaga gielalaš dárbbuid. Oahppu galgá addit studeanttaide
buori teorehtalaš áddejumi sámegielas ja sámi girjjálašvuođas
Lohkanmearis leat giellaoassi 10 čuoggá ja girjjálašvuođaoassi 10 čuoggá.

Oahpu ulbmilat.

- ovddidit studeantta njálmmálaš ja čálalaš čehppodaga geavahit
         sámegiela fágalaš áššiin

- nannet studeantta áddejumi sámegiela ráhkadusas

- oahpásmahttit sámegiela čállingiela ovdáneapmái

- oahpásmahttit sámegiela dillái servodagas

- oahpásmahttit sámi girjjálašvuođa- ja kulturhistorjái

- oahpahit studeanttaid bargat sámegielat girjjálašvuođateavsttaiguin

- hárjehit studeanttaide girjjálašvuođa kritihkalaš
         árvvoštallanmáhtu

Oahpahus lea eanas davvisámegillii Lohkanmearrelisttu oažžu
Humanisttalaš fakultehtas

A Giella 10 čuoggá

Giellaoassi lea eanas davvisámegiela birra Lohkanmearrái gullet čuovvovaš oasit

1 Duogášdieđut sámegielas sullii 150 siiddu

- sámi servodaga giellageavaheapmi ja sámi máŋggagielatvuohta

- davvisámegiela čállingiela ovdáneapmi ja sierra ortografiijaid
  teakstaovdamearkkat Friis Nielsen ja Bergsland-Ruong


2 Giellaoahppa
		- fonologiija
		- morfologiija ja suorggidanoahppa
		- syntáksa

3 Sámi suopmanat.

- oppalašgeahčastat sámegiela earenoamážit davvisámegiela suopmaniidda

4 Sámi giellahistorjá.

- sámegiela sajádat eará suoma-ugralaš ja urálalaš gielaid ektui.

5 Jorgaleapmi.
	- teoriija ja hárjehusat.

Studeanta galgá maiddái oahppat geavahit Konrad Nielsena
gielaoahppagirjji  ja Konrad Nielsena ja Asbjørn
Nesheima sátnegirjji.

Á Girjjálašvuohta 10 čuoggá.

Girjjálašvuođa oahpahus galgá oahpásmahttit studeanttaid sámi
girjjálašvuođa historjái ja hárjehit sin bargat girjjálašvuođa
teavsttaiguin ja oahppat guorahallat daid. Oahpahus galgá maiddái
oahpásmahttit studeanttaid girjjálašvuođa dutkanmetodaide ja dábálaš
girjjálašvuođakritihkkii. Čájehan dihtii girjjálašvuođa
kulturhistorjjálaš duogáža galgá studeanta lohkat s 500 siiddu
kulturhistorjjálaš čállosiid main giehtadallojuvvojit dološ
bivdoservodaga organiseren árbevirolaš máhttu ja sápmelaš
máilbmeoaidnu ee. juoga dološ oskku birra.

1 	Girjjálašvuođa oahppa.

-	sámi girjjálašvuođa historjá
-	girjjálašvuođa metodat ja girjjálašvuođa árvvoštallan
-	sullii 100 siiddu artihkkalat - sámi esseijat ja dutkamušat kompendia

2 	Čáppagirjjálašvuođa lohkanmearri.
Lohkanmearrái gullá sullii 2000 siiddu sámegielat girjjálašvuohta.
-	sullii 100 siiddu máinnas- ja muitalusčoakkáldat ee. J. K. Qvigstad girjjis (kompendia).
-	boarraset epihka-poehtalaš luohtedajahusat ja unnimustá 10 siiddu oaset luođit
-	3-4 girjji mat leat čállon ovdal nuppi máilmmisoađi
-	8-10 dálá guovddáš girjji sihke lyrihkka noveallat ja románat
-	100 siiddu mánáidgirjjálašvuohta
3 	Kulturhistorjjálaš duogášteavsttat
	- dološ bivdoservodaga organiserenvuogit
	- sámi árbevirolaš máhttu ja árvvut
	- sámi osku ja mytologiija

B 	Fágalaš čállin.

Vuođđofágalohkama áigge čállet studeanttat ovtta 1 geatnegahtton
fágaállosa goappáge fágasuorggis. Giđalohkanbajis addojuvvo álus
fágaoahpaheaddjái maŋimustá njukčamánu 10 beaivve ja čakčalohkanbajis fas
golggotmánu 10 beaivve. Fágaállosat galget leat dohkkehuvvon ovdalgo
studeanta beassá eksámenii.

Eksámen.

Giellaoasi 10 čuoggá ja girjjálašvuođaoasi 10 čuoggá eksámeniid sáhttá
váldit sierra. Goappáge oasseeksámenis lea sihke čálalaš ja njálmmálaš
geahččaleapmi.

Čálalaš eksámenii gullá gávcci 8 diimmu geahččaleapmi goappáge
fágasuorggis Loahpalaš árvosátni mearriduvvo njálmmálaš geahččaleamis.
Studeanta oažžu sierra árvosáni goappáge čálalaš geahččaleamis. Čálalaš
geahččaleamit leat seammaárvosaččat.

Buot eksámenoasit leat sámegillii.

Geahča joatkkaeksámena njuolggadusaid kapihttalis «Dábálaš dieđut».

Sámegiela gaskafágalasáhus.



Gáibádusat.

Studeanttat galget leat čađahan fonetihka ja gielladiehtaga ovdakurssa
geahččaleami dan lohkanbaji álggus go almmuhit iežaset vuosttaš vuođđo-
gaska- dahje váldofágadási giellafágaeksámenii. Geahča ovdakurssa
geahččaleami njuolggadusaid Oahppogiehtagirjjis.

Fágačilgehus.

Sámegiela gaskafágalasáhus huksejuvvo Romssa universitehta vuođđofága
ala. Jos oahppis lea vuođđofága dahje sullasaš oahppu eará
institušuvnnas de son ferte ieš háhkat dan giella- ja
girjjálašvuođaoahpu mii addo Romssa vuođđofágas ovdalgo lohkagoahtá
gaskafágalasáhusa. Oahppit geain lea eará oahppu go Romssa
universitehta sámegiela vuođđofága sáhttet njálmmálaš eksámenis
geahčaluvvot dain fáttáin mat váilot omd. girjjálašvuođa teoriijas.
                                                              
Gaskafágalasáhussii gullet giellaoassi ja girjjálašvuođaoassi.

Lohkanmearri.

A 	Giellaoassi.

1 Giellaoahpahus galgá iskudahttit sierra suopmaniid giellaoahpaide
omd. K. Nielsen, K. Bergsland, ja K. B. Wiklund.

2	Syntáksa.

3 Giellahistorjjálaš teavsttat ja boares giellaoahpat: Leem, Rask,
Stockfleth ja Friis (Kompendia).

4 Suopmanat s. 50 siiddu teakstačoakkáldat ovddimustá julev- ja
lullisámegielas.

Á 	Girjjálašvuođaoassi.

1 Girjjálašvuođa teoriija s. 500 siiddu. Oahpahusas deattuhuvvojit
girjjálašvuođa analyhtalaš lahkananvuogit ja girjjálašvuođakritihkka.
Studeanttain vurdojuvvo ahte sii iežage guorahallet girjjálašvuođa
teavsttaid sierra árvvoštallanvugiid mielde ja ovdanbuktet daid.

2 Teavsttat s 1000 siiddu. Teakstalohkanmearrái gullet nugo vuođđofágas
ge sihke divttat, noveallat ja románat. Gaskafágalasáhusas oahpahuvvo
vuolabbot myhtain juoiganpoesiijas dahje muhtun dálá girječálli
buktagiin. Dasa lassin oahpahuvvo eará álgoálbmotgirjjálašvuođas.

B	Lohkanbadjeálus.

Lohkanbadječállosa ulbmil lea addit studeanttaide vejolašvuođa bargat
iehanassii fáttáin maid ieža leat válljen Ulbmil lea maiddái boktit
fágalaš smiehttamuša ja ságastallama ja hárjehit studeanttaid čállit
fágalaš barggu.

Eksámen.

Eksámenii gullet guokte čálalaš ja guokte njálmmálaš geahččaleami   

1 Lohkanbadječálus gielas dahje girjjálašvuođas mii gergejuvvo sullii
vahku ovdal čálalaš eksámena. Oahppi mearrida ieš lohkanbadječállosa
fáttá ovttas fágaoahpaheddjiin. Oahpaheaddji sáhttá bagadit oahppi
guktii čáledettiin. Lohkanbadjeálus vástida 5 čuoggá.

2 Gávcci 8 diimmu čálalaš eksámen gielas ja girjjálašvuođas. Dát
eksámen vástida 5 čuoggá

Gažaldagaid galgá vástidit sámegillii. Dán guovtti viauoggá eksámena
sáhttá čađahit sierra

Árvosátni mearriduvvo ná: Addojuvvo sierra árvosátni guktuide čálalaš
eksámeniidda ja dain lea seammá deaddu gaskafágalasáhusa árvosánis
Loahpalaš árvosátni mearriduvvo njálmmálaš eksámeniin.

Vuođđofága ja gaskafágalasáhus leaba seammaárvosaččat gaskafága loahpalaš
árvosáni mearrideamis

Lea vejolaš čađahit gaskafágalasáhusa eksámena seammá lohkanbajis go
vuođđofága eksámena muhto eksámenat lágiduvvojit dalle sierra Gaskafágas
ii oao čuoggáid ovdalgo vuođđofága eksámen lea čađahuvvon.

Geahča joatkkaeksámena njuolggadusaid kapihttalis "Dábálaš dieđut".


