5
   KRD    -   St.died.   nr.   10   (2003-2004)      
          1 Álgu
   Sámelága    mearrádusaid   mielde   galgá   Sámedikki   jahkedieđáhus
   sáddejuvvot  ráđđehussii.  Justiskomitea  ráva  sámelága dohkkeheami
   oktavuođas  (O.  nr.  79 (1986-87) lea ahte jahkedieđáhus sáddejuvvo
   Stuoradiggái.   Dát   dieđáhus   čuovvu   dan   rávvaga.   Jahkásaš
   Stuoradiggedieđáhusain  Sámedikki  doaimma  birra  ovddida ráđđehus
   maiddái  mearkkašumiid  daidda  áššiide maid Sámediggi gieđahallá.
   Sámepolitihka   váldoprinsihpat  leat  St.dieđ.nr.  55:s  (2000-2001)
   Sámepolitihka  birra  ja St.dieđ. nr. 33:s (2001-2002) Lassidieđáhus
   St.  dieđáhussii nr. 55' (2000-2001 Sámepolitihka birra). Dieđáhusat
   gieđahallojuvvojedje  Stuoradikkis njukčamánu 1.b. 2003:s Árv. S.nr.
   110  (2002-2003)  Gielddakomitea árvalus sámepolitihka birra, vuođul.
   Gieđahallan  čájehii  ahte  Sámepolitihka  váldoáššiin lea viddis,
   muhto  ii  jur  dievaslaš  doarjja.  Sámedikki  2002'  jahkedieđáhus
   dohkkehuvvui miessemánu 20.b. 2003 (ášši 20/03 ja dat lea mielddusin
   dán  Stuoradiggedieđáhussii.  Dán dieđáhusas leat maiddái komemteren
   gielddakomitea   mearkkašumiid   (Evtt.   S.   nr.   110  (2002-2003)
   Gielddakomitea  árvalus  sámepolitihka  birra),  ja eará áigeguovdilis
   áššiid  mat  leat  ovddiduvvon  maŋŋel go Sámedikki jahkedieđáhus
   dohkkehuvvui.   Dákkár   stuoradiggedieđáhusain   láve  maiddái  leat
   erenoamáš  kapihtal  ráđđehusa ja Sámedikki ovttasbarggu birra. Dat
   čilgejuvvo  dás  baicca  iešguđet áššiin, danne go ii leat vuogas
   sirret  ovttasbarggu  Sámedikkiin  eret  dain  konkrehta  áššiin mat
   čilgejuvvojit.      Čujuhuvvo      maiddái      Váldečielggadeapmái
   (Maktutredingen),  mas  Sámedikki  ja  sámi  beroštumiid almmolaš ja
   demokráhtalaš  sadji  lea  erenoamážit čilgejuvvoŋ. Čielggadeamit
   dahket  oasi  dan  máhtolašvuođas  mainna galgá ovddidit boahttevaš
   politihka  sámiid guovdu eamiálbmogin ja minoritehtan, ja leat máiddái
   oassin Sámedikki ja guovddáš eiseváldiid oktavuođas. 1.1 Ekonomalaš
   ja  hálddahuslaš  váikkuhusat  Dieđáhusas  eai  leat makkárge ođđa
   doaibmabijut mat dagahit hálddahuslaš dahje ekonomalaš váikkuhusaid.
   Doaibmabijuid    gokčet   guoskevaš   departemeanttaid   gustojeaddji
   bušeahttarámmat.  Noter [1] Samer, makt og demokrati (Sámit, váldi ja
   demokratiija),  Bjørn  Bjerkli  ja  Per  Selle  KRD  - St.died. nr. 10
   (2003-2004)               
           2  Sámedikki  ja  guovddáš  ja
   báikkálaš  eiseváldiid  ovttasbargu  Sámediggi  lea dovddahan ahte ii
   leat  dohkálaš  duššefal soaittáhagaid mielde beassat ráđđádallat
   ráđđehusain  sámi  guoskevaš  áššiin. Lea ráđđehusa mihttu ahte
   sámi beroštumit galget váldot fárrui nu árrat go vejolaš ja ovdal go
   prosessat  álggahuvvojit  mat guoskkahit sámi beroštumiid. Ráđđehus
   áigu  joatkit  barggus ovddidit vugiid mat sihkkarastet ahte Sámediggi
   oažžu  duohta  mieldemearridanválddi  sámepolitihka ovddideamis. 2.1
   Ráđđehusa   bušeahttabarggu   heiveheapmi   Sámedikki,  Gielda-  ja
   guovludepartementta  ja  áigeguovdilis fágadepartemeanttaid gulahallama
   olis  dollojuvvojit  maiddái fásta jahkásaš čoahkkimat politihkalaš
   dásis  ovdal ráđđehusa vuosttaš bušeahttakonferánssa. Čoahkkimiin
   ovddida  sámediggepresidenta  Sámedikki  boahttevaš jagi ulbmiliid ja
   vuoruhemiid.      Dákkár     čoahkkima     dolle     Sámedikki     ja
   Eanandoallodepartemeantta,   Dearvvašvuođadepartemeantta,  Kultur-  ja
   girkodepartemeantta,     birasgáhttendepartemeantta,     Oahpahus-    ja
   dutkandepartemeantta  ja  Mánáid  ja bearašdepartemeantta politihkalaš
   jođiheaddjit   ođđajagimánus   2003.  Hálddahusdásis  dollojuvvojit
   jahkásaš     bušeahttačoahkkimat    Sámedikkiin    ja    guoskevaš
   departemeanttaiguin,   ja  maiddái  siskkaldas  čoahkkimat  iešguđet
   departemeanttaiguin.         Sámediggi        beassá        spiehkastit
   juolludannjuolggadusaid  4.  §:s  bruttobušetterema birra, ja oažžu
   dál    olles    juolludusa    poastta    50    badjel    Gielda-    ja
   guovludepartemeanttas,  Mánáid-  ja bearašdepartemeanttas, Oahpahus- ja
   dutkandepartemeanttas,     Kultuvra-    ja    girkodepartemeanttas    ja
   Birasgáhttendepartemeanttas.   Sámediggi   ieš  vuoruha  ja  hálddaša
   juolluduvvon  ruđa  dakkár  doaimmaide  mat  dan mielas nannejit sámi
   giela,   kultuvrra   ja   servodateallima.   Ráđđehusa  doaibmabijut
   sámepolitihkalaš  surggiin  čilgejuvvojit  oppalaččat  Gielda-  ja
   guovlodepartemeantta    bušeahttaproposišuvnnas    ja   departemeantta
   jahkásaš   almmuhusas   stáhtabušeahta   juolludemiid   birra   sámi
   ulbmiliidda.    Juolludanreive    Sámediggái    heivehuvvo   Sámedikki
   dilálašvuhtii. Dat galgá gaskkustit Stuoradikki bušeahttameannudeami
   signálaid,   muhto   muđui   ii   galgga   dat   mearridit  Sámedikki
   juolludemiid. Juolludanreivviin galget maiddái leat fápmudusat ja eará
   eanet  formálalaš  bealit čadnon juolludeapmái, mii addo Sámediggái.
   Fágadepartemeantta  juolludanreiveárvalus Sámediggái ovddiduvvo Gielda-
   ja  guovludepartementii  vai  dat  buktá  cealkámuša,  ja  Gielda- ja
   guovlodepartemeantta  juolludanreive  Sámediggái  ovddiduvvo guoskevaš
   fágadepartemeanttaide.  Prošeavttas  «Sámedikki  doarjjahálddašeapmi»
   galgá  árvvoštallojuvvot  movt čuovvut ja dárkkistit doarjagiid maid
   Sámedikki  dievasčoahkkin juohká, vrd. Gielda- ja guovlodepartemeantta
   St.  prp. nr. 1 (2003-2004). 2.2 Tromssa ja Finnmárkku fylkkagielddaid
   ja    Sámedikki    ovttasbargošiehtadusat    Sámediggi   lea   dahkan
   ovttasbargošiehtadusaid   Tromssa   fylkkagielddain   ja   Finnmárkku
   fylkkagielddain    1   . Ovttasbargošiehtadusat   fylkkagielddaid   ja
   Sámedikki  gaskka  mielddisbuktet  ođđa  ovttasbargovugiid almmolaš
   etáhtaide.  Dát  leat  ođasteamit  mat veahkkin čielggadit Sámedikki
   doaimma  fylkkagieldda  dási  ektui.  Šiehtadusat leat maiddái mielde
   ovddideamis    fylkkagieldda    rolla   guovllulaš   ovddidanbeallin.
   Šiehtadusat  leat  dahkkon  seammás  go  fylkkagielda  oažžu ođđa
   doaimmaid  guovllupolitihkalaš  orgánan. Dakko bokte čadnojit máŋga
   mihttomeari  ovttasbargošiehtadusaide.  Dat  sáhttet nannet regionála
   hálddašandási     ja     oktiiheivehit     beroštumiid     ovttaskas
   politihkkasurggiin.  Dat institušunaliserejit ja nannejit barggu sámi
   áššiiguin,   vai   bistevašvuohta   ja   gelbbolašvuođaovdáneapmi
   fylkkagieldda  sámi  áššiid  barggus sihkkarastojuvvo. Šiehtadusain
   ovdánahttojuvvo   maiddái  oktasaš  oaivil  ja  politihkkaovddideapmi
   nuorttabeale   ránnjáriikkaid   ektui.   Šiehtadusain   leat  goabbat
   konkretiseremat  ja  formaliseremat, ja dain čilgejuvvojit áigumušat
   ja  geahččalanortnegat  iešguđet  servodatsurggiin,  omd sámegiela
   ovddideami  dáfus.  Dákkár  ovttasbargovuogit  leat  ráđđehusa miela
   mielda,   danne   go  leat  mielde  sihkkarastime  sámi  perspektiivva
   áittardeami  maiddái  regionála  dásis.  Noter  [1]  Geahča Sámedikki
   jahkedieđáhusa  kap.  2.9.  KRD - St.died. nr. 10 (2003-2004) 
        
     3  Sámi  mánát  ja  nuorat Sámediggái juolluduvvo ruhta mii lea
   doarjjan   sámi  mánáidgárddiide  ja  diehtojuohkin-,  bagadallan-  ja
   ovddidanbargguide  sámi mánáidgárddiin ja mánáidgárddiin gos leat sámi
   mánát.  Sámi  mánáidgárddiid erenoamáš doarjja sirdojuvvui Sámediggái
   ođđajagimánu    1.b.   2001:s.   Sámediggi   lea   ráhkadan   ođđa
   njuolggadusaid mat bohte fápmui ođđajagimánu 1.b. 2002:s. Sámedikkis
   lea  ovddasvástádus  sámi  mánáidgárddiid  áŋgiruššamis  Mánáid- ja
   bearašdepartemeantta  golmmajagi  kvalitehtaáŋgiruššama oktavuođas
   mánáidgárdesuorggis.  Sámediggi lea erenoamážit deattuhan hástalusaid
   mat   leat   mánáidgárdesuorggis,   ja   lea  galledan  suohkaniid  ja
   mánáidgárddiid  main  leat  sámi  ossodagat ja mánáidgárddit main leat
   sámi   mánát.   Dasto  lea  Sámediggi  lágidan  guokte  riikaviidosaš
   konferánssa  mánáidgárdebargiide.  Sámediggi  lea juolludan ruđaid 21
   mánáidgárdeprošektii.  Prošeavttaide  ohccojuvvui arvat eanet go dat
   rámma  maid  Sámediggi  lei  várren  ulbmilii.  2002:s  lea  Sámediggi
   juolludan  erenoamáš  doarjagiid 71 sámi mánáidgárdái/ossodahkii. Dás
   lei  sáhka  998  máná birra. Mánáid- ja bearašdepartementa galgá 2003
   čavčča    álggahit    mánáidgárdelága    ja   mánáidgárderámmaplána
   dárkkisteami.   Sámediggi   lea   deaŧalaš   ovttasbargobeallin  dán
   bargguš.  Geahča  maiddái  St. dieđ. nr. 55 (2000-2001) kap. 9.2.1.
   Mánáid- ja bearašdepartemeantta ja Sámedikki fásta jahkásaš čoahkkin
   mánáid-  ja  nuoraidpolititihka ovttasbarggu birra, dollojuvvui 2002:s
   Sámedikki  nuoraidkonferánssa  oktavuođas.  Sámediggi  ja  Mánáid- ja
   bearašdepartementa   ovttasbarget   nannet  sámi  mánáid  ja  nuoraid
   fálaldagaid  suohkaniin.  Juolludanortnet  eaktodáhtolaš  mánáid-  ja
   nuoraidorganisašuvnnaide  lea  álkidahttojuvvon. Ođđa njuolggadusat
   dohkkehuvvojedje  juovlamánus  2002.  Ođđa  njuolggadusaiguin šaddá
   smávva  organisašuvnnaide,  earet eará sámi organisašuvnnaide, álkit
   oažžut   doaibmadoarjaga.   Čujuhuvvo   Stuoradikki   meannudeapmái
   áššiin Ot.prp. nr. 76 mánáidgárdelága rievdadeami birra ja St.dieđ.
   nr.  24  mánáidgárddiid  birra,  ja  Evtt. Nr. 110:s (2002-2003) čuo.
   10.2.2)  2  .  Mánáid- ja bearašdepartementa áigu dárkilit iskat movt
   mánáidgárdesajit  ovdánit  boahtteáiggis.  Eaktuduvvo  ahte  Sámediggi
   árvvoštallá  ja  vejolaččat  álggaha  erenoamáš  iskkademiid  sámi
   váhnemiid   mánáidgárdedárbbu  hárrái.  Dákkár  iskkademiid  ruđalaš
   váikkuhusat ovddiduvvojit Sámedikki ja Mánáid- ja bearašdepartemeantta
   bušeahttaráđđádallamiin.    Čujuhuvvo   maiddái   Árv.   nr.   110
   (2002-2003) čuo. 10.2.33. Mánáid- ja bearašdepartementa áigu doallat
   oktavuođa   Sámedikkiin   sámi   mánáidsuodjalusdoaimmaid  ovddideami
   hárrái.  Mánáid- ja bearašdepartementa áigu ovttasbargat Davvi-Norgga
   Mánáidsuodjalusa    Ovddidanguovddážiin    doaibmabijuid   álggaheami
   oktavuođas   (vrd   St.dieđ.   nr.   40   (2001-2002)   Mánáid-   ja
   nuoraidsuodjalusa  birra).  Mánáid-  ja  bearašdepartementa oaivvilda
   ahte    guovddáža    fágabirrasis    lea   eanemus   gelbbolašvuohta
   mánáidsuodjalusa     hárrái     sámi    oktavuođain.    Mánáid-    ja
   bearašdepartemeanttas  lea buorre ovttasbargu guovddážiin, ja oažžu
   dieđuid  sihke  doaimma  ja fágalaš barggu birra. Čujuhuvvo maiddái
   mánáidkonvenšuvnna  siskkildeapmái  Norgga  láhkii,  mii  fápmuduvvui
   golggotmánu  1.b. 2003:s, ja mas leat erenoamáš mearrádusat unnitlogu
   ja   eamiálbmogiid  mánáid  birra  (vrd  Ot.prp.  nr.  45  (2002-2003)
   Olmmošvuoigatvuođalága rievdadusaid láhka j.ea. (mánáidkonvenšuvnna
   siskkildeapmi   Norgga   láhkii)   ja  Stuoradikki  meannudeapmái  dán
   oktavuođas. Noter [1] Geahča Sámedikki jahkedieđáhusa kap. 2.5.1 ja
   3.6.1  [2]  [...] eanetlohku ávžžuha ráđđehusa álggahit iskkadeami
   ovttasráđiid  Sámedikkiin,  vai ovdanboađáše dieđut ja máhttu sámi
   váhnemiid   mánáidgárdedárbbu   birra,   erenoamážit  sámi  guovlluid
   olggobealde.     [3]     Komitea     eanetlohku,     Bargiidbellodaga,
   Olgešbellodaga,     Sosialisttalaš     Gurutbellodaga,    Risttalaš
   Álbmotbellodaga    ja    Guovddášbellodaga    lahtut    dihtet   ahte
   Mánáidsuodjalusa  Davvi-  Norgga  ovddidanguovddáš bargá sámi álbmoga
   mánáidsuodjalusmáhtu  háhkamiin.  Eanetlohku  eaktuda  ahte ráđđehus
   ovttasráđiid  Sámedikkiin  álggaha  doaibmabijuid  daid  darbbuid  ja
   bohtosiid  várás  mat  ovdanbohtet  dán  barggu bokte. Eanetlohku atná
   deaŧalažžan   rekruteret   doarvái  sámegiel  biebmoruovttuid  sámi
   mánáide  guđet dárbbašit ođđa ovddasmorašteddjiid. KRD - St.died.
   nr.  10  (2003-2004)      
            4   Sámi  kultuvra  ja  giella
   Ráđđehusa  oppalaš  giella-  ja  kulturpolitihkka  lea čilgejuvvon
   St.dieđ.nr.nr.   48   (2002-2003)   Kulturpolitikk   frem   mot  2014
   (Kulturpolitihkka  2014  rádjái). Dieđáhussii lea boahttevaš 10 jagi
   giella-  ja  kulturpolitihkka  čohkkejuvvon,  maiddái sámi kultur- ja
   giellapolitihkka.  Čujuhuvvo maiddái Globaliserendieđáhusa 7. kap:ii
   (St.dieđ. nr. 19 (2002-2003) En verden av muligheter - globaliserings
   tidsalder    og   dens   utfordringer   (Máilmmi   vejolašvuođat   -
   globaliserenáigi  ja  dan  hástalusat).  4.1  Ovttasbargu  Sámedikkiin
   Kultur-   ja   girkodepartementa   ja   Sámediggi  leat  doallagoahtán
   čoahkkimiid   hálddahusdásis   guovtte   gearddi   jagis  vai  buorre
   gulahallan nannejuvvošii. Kultur- ja girkodepartementa sirddii 2002:s
   máŋgga  kulturásahusa  ja doaimma hálddašeami Sámediggái, earet eará
   Sámi     spesialbibliotehka,    johtti    girjerájusbálvalusa,    sámi
   dáiddastipeandda,      sámi      dáiddaásahusaid     čájáhusdoarjaga,
   báikenammanevvohaga ja sámi giellalága čađaheami, sámi museaid, sámi
   arkiivva,   sámi   musihkkafestiválaid  ja  Beaivváš  Sámi  Teáhtera.
   Sámediggi    hálddaša   dál   rámmajuolludeami   ja   lea   Sámedikki
   ovddasvástádus  vuoruhit  kultuvradoaimmaid  ollislaš bušeahttarámma
   siskkobealde.   4.2   Sámegiella   4.2.1  Sámeláhka  Ot.prp.  nr.  114
   (2001-2002)  Láhka  rievdadusaid birra lágas geassemánu 12.b. 1987 nr.
   56  Sámedikki  ja  eará  sámi  riektediliid  birra  (Sámi giellabarggu
   ođđasis organiseren) meannudettiin guorrasii Stuoradiggi evttohussii
   ahte  váldit  gáibádusa  bisuhit  sámi  giellaráđi  eret sámelágas ja
   sirdit  sámi giellagažaldatovddasvástádusa Sámediggái. Láhkarievdadus
   fápmuduvvui ođđajagimánu 2.b. 2003:s. Láhkii ráhkaduvvojedje maiddái
   ođđa  njuolggadusat  mat álge gustot ođđajagimánu 7.b. 2003 rájes.
   Láhkarievdadus   ja  njuolggadusat  sámegillii  leat  biddjon  Odinii.
   Sámegiella  ja dárogiella leat ovttadássásaš gielat, vrd. sámelága 3.
   kap.    Sámegiela    hálddašanguovllu   siskkobealde   (Gáivuona   ja
   Guovdageainnu  suohkanat,  Kárášjoga,  Unjárgga,  Porsáŋggu ja Deanu
   gielddat)   leat   sámegiella  ja  dárogiella  ovttadássásaš  gielat.
   Divttasvuona   gielda   lea   ohcan  sámi  hálddasašguovllu  gieldan.
   Sámediggi  gieđahalai  ášši  2002:s  ja  lea  dorjon gieldda ohcama
   beassat  sámi  hálddašanguovllu  oassin.  Ráđđehus  áigu čuovvolit
   mearrádusa    2003/2004:s.    Sámediggi   lea   dáhtton   Kultur-   ja
   girkodepartemeantta     evalueret     sámelága    giellanjuolggadusaid.
   Departementa   lea   álggahan   ságastallamiid   Sámedikkiin  vejolaš
   giellanjuolggadusevaluerema  birra.  4.2.2 Suohkannamat máŋgga gillii
   Ráđđehusa  ulbmil  lea  čalmmustahttit sámi kultuvrra, historjjá ja
   giela,  vrd  St.dieđ.  nr.  33  (2001-2002).  Danne  galgá Finnmárkku
   fylkkanamma  čállojuvvot  guovtti  gillii (dárogillii ja sámegillii),
   guovvamánu  1.b.  2004  rájes,  vrd Ot.prp. nr. 111 (2001-2002). Dalle
   galgá  maiddái  Porsáŋggu  gielddas  leat  gielddanamma golmmá gillii
   (dárogillii,   sámegillii  ja  kveanagillii/suomagillii).  Namat  leat
   ovttaárvosaččat  ja  galget adnot dan gillii mii guđege oktavuođas
   geavahuvvo.  Almmolaš  galbbain  ja  almmolaš  mearkkain galget buot
   nammahámit   čállojuvvot.   Ráđđehus   eaktuda  ahte  suohkanat  ja
   fylkkagielddat   ieža   vuolggahit   dákkár   mearrádusaid.   Tromssa
   fylkkadiggi   lea  ohcan  Tromssa  fylkii  guovttegielat  nama.  4.2.3
   Báikenammaláhka   Kultur-   ja   girkodepartementa   diehtá  Sámedikki
   mearkkašumiid   báikenammalága   evaluerema   hárrái   (kap.  3.5.2).
   Departementa    bargá    dál    odeldiggeproposišuvnnain   mas   leat
   rievdadusevttohusat  dan  láhkii.  4.2.4  Sámegiella  ja IT Sámediggi,
   Gielda-   ja   guovludepartementa  ja  Ealáhus-  ja  gávpedepartementa
   ovttasbarget   sihkkarastit   ahte   sámegiella  galgá  sáhttit  adnot
   dihtoroktavuođain  1  .  Ealáhus- ja gávpedepartementa doarju maiddái
   eSápmi-plána   ráđđehusa   strategiijja   elektrovnnalaš   sisdoalu
   čuovvoleami   olis.   Dán  čuovvoleami  oktavuođas  lea  ráđđehus
   mearridan ahte stáhtalaš etáhtat galget árvvoštallat iežaset dárbbu
   sámegiela  hárrái.  Dihtorprográmmaid/dihtorvuođuid  ođastettiin lea
   etáhtaid  sámegiela  heiveheapmi lunddolaš. Movttiidahttimin dása lea
   Gielda- ja  guovludepartementa  ásahan  gelbbolašvuođabása  ja sierra
   sámegiela ja IT-neahttabáikki samIT. Gelbbolašvuođabása lea doaibman
   2003 čavčča rájes ja dan jođiha Norsk Standard. Norga, Ruoŧŧa ja
   Suopma  dorjot  oktasaččat  sámegiela  dihtorstandariserema  barggu.
   Suoma,  Norgga  ja Ruoŧa sámeministarat ja sámediggepresidenttat leat
   ávžžuhan  dihtorindustriijja  ráhkadit  sámegielčovdosiid  iežaset
   buktagiidda nu jođánit go vejolaš. Davviriikkalaš sámi gažaldagaid
   ámmátolmmáiorgána  vuollásaš  bargojoavku  galgá  ovttastahttit  dáid
   doaimmaid.  Gielda-  ja  guovlodepartemeanttas  mii  lea  sámi áššiid
   ovttastahttindepartementa, boahtá ain leat sámegiella ja IT deaŧalaš
   áŋgiruššansuorgin.  Dát  mearkkaša  ee.  ahte joatkit ovttasbarggu
   Sámedikkiin ja Gávpe- ja ealáhusdepartemeanttain Sámedikki eSápmi-plána
   ja    eará    IT-gažaldagaid   hárrái,   SamIT   (sámegiela   ja   IT
   gelbbolašvuođabása)   viidáset   ovdánahttimiin   ja  doaimmahemiin,
   joatkit  ovttasbarggu  davviriikkalaš  dásis  ja vejolaš ekonomalaš
   doarjumiin  prošeavttaid  mat  váikkuhivčče  dasa  ahte  sámegiella
   šaddá doaibmi geavahangiellan maiddái IT-oktavuođain. Oassin barggus
   čalmmustahttit  sámegiela  almmolaš  oktavuođain,  rabai Gielda- ja
   guovludepartementa  guovvamánu  6.b.  2003:s sámegielsiidduid ODIN:is,
   ráđđehusa  interneahtta  diehtojuohkinkanalas.  Siiddut  galget leat
   njunuš   diehtojuohkinkanálan   sámegillii,  stuoradiggedieđáhusaid,
   proposišuvnnaid,  lágaid, njuolggadusaid ja eará sámegieldokumeanttaid
   várás   maid   ráđđehus   ja   departemeanttat   almmuhit.  4.3  Sámi
   kulturvisttit  2002' reviderejuvvon bušeahta oktavuođas juolluduvvui
   Árran    julevsámi    guovddážii   Divttasvuonas   nuppi   huksenoasi
   duohtandahkamii   5   mill.   kr,  ee.  Gielddakomitea  mearkkašumiid
   čađahettiin [1]2 . Viiddideapmi válbmanii 2003 čavčča. Kultur- ja
   girkodepartemeantta investerenplána mielde 2004-2007 (vrd St.prp. nr. 1
   (2003-2004)),  lea  Ája  sámi  guovddážii  Gáivuonas biddjon oppalaš
   doarjja  29  mill.  kr.,  ja  vuosttaš  doarjjaoassi  lea plánejuvvon
   juolluduvvot  2006:s  (10  mill.  kr).  Sámi  dáiddamuseii  lea 2006:s
   biddjon  1 mill. kr. plánendoarjjan ja 10 mill. kr. 2007:s. Eaktuduvvo
   ahte   dáiddamusea  šaddá  ossodahkan  Sámi  Vuorkádavviriid  museas.
   Doarjjarámma  30 mill. kr. lea gaskaboddosaš meroštallan. Loahpalaš
   rámma  mearriduvvo  maŋŋel  go  prográmmeren  ja ovdaprošeakta leat
   čađahuvvon.   4.4  Sámi  media  St.dieđáhusas  nr.  33  (2001-2002)
   Lassidieđáhus St.dieđáhussii nr. 55 (2000-2001) Sámepolitihka birra,
   evttohuvvui   ee.   muddet   sámi   aviissaid  doarjjameriid  sámegiel
   aviissaide  buorrin,  ja  maiddái árvvoštallat sirdit preassadoarjaga
   hálddašeami  Sámediggái.  Stuoradiggi  doarjjui  evttohusa  rievdadit
   doarjjameriid,  muhto eaktudii ahte sámegielaviissaid nannen ii galgga
   «ruhtaduvvot   dárogiel   sámi   aviissaid  doarjjaunnidemiid  bokte».
   Stuoradiggi   lei   maiddái   mielas   árvvoštallat   sirdit  ortnega
   hálddašanovddasvástádusa     Sámediggái    dainna    eavttuin    ahte
   «doarjjahálddašeamis  lea dárbbašlaš gaska ja sorjjasmeahttunvuohta
   sámi politihkalaš eiseváldiid ja sámi preassa gaskka», vrd Evtt. S.nr.
   110  2002-2003.  Stuoradikki  meannudeamu  vuođul  sádde  Kultur-  ja
   girkodepartementa    njuolggadusrievdadan-evttohusa   sámi   aviissaid
   doarjagiid   birra   gulaskuddamii.  Dasa  lassin  váldá  departementa
   oktavuođa  Sámedikkiin digáštallat ortnega hálddašanovddasvástádusa
   vejolaš   sirdima.   Dát   bargu   lea   álggahuvvome.  Sámediggi  ja
   gielddakomitea   eanetlohku  lea  rávven  álggahit  doaimmaid  maiguin
   nannešii     julevsámi     aviisafálaldaga.     [2]3    Kultur-    ja
   girkodepartemeantta  doarjjaortnet  sámi  aviissaid várás movttiidahttá
   geavahit  sámegiela  dakko  bokte  ahte  doarjja  addo  dárogillii  ja
   sámegillii   buvttaduvvon  siidologu  ovddas  mas  mearri  lea  eambbo
   sámegielsiidduid ovddas. Stáhta mediahálddahus lea 2003:s gieđahallan
   báikkálaš  aviissa  Nordsaltena  ohcamuša,  mii  lea aviisa mas leat
   julevsámegiel  ságat.  Gielda-  ja guovlodepartementa juolludii 2003:s
   doarjaga  NordSalten  aviisii. Muđui lea Min Áiggi aviisa vuođđudan
   julevsámegiel  fálaldaga.  Aviisa  oaččui 3,6 mill kr sámi aviissaid
   doarjjaortnega bokte 2002:s. Oppalaš prinsihppan ferte deattuhit ahte
   giela  ferte  atnit  jus dan galgá seailluhit. Dát mearkkaša ahte ee.
   stuoraservodat  ferte gierdat gullat sámegiela maiddái eará arenain go
   duššefal   sápmelaččaid   arenain,   omd  riikka  áibmomediain  ja
   buohtalas  teakstan  iešguđet almmolaš dokumeanttain, (vrd. St meld.
   nr.  48  (2002-2003)  Kulturpolitikk  frem mot 2014, (Kulturpolitihkka
   2014  rádjái)  kap.  12.11).  Čujuhuvvo muđui Ovttasbargoráđđehusa
   sámepolitihkalaš  vuđđui  (St.dieđ.nr. 33 (2001-2002) 2. kap.) mas
   celko  ahte  Ráđđehus  dáhttu láhčit dili lasi sámegielgeavaheapmái
   almmolaš    oktavuođain.    4.5    Sámi    valáštallan    Sámedikki
   jahkedieđáhusas     dovddahuvvo    vuordámuš    oažžut    doarjaga
   spealloruđain    maiddái    sámi    valáštallamii.    Norgga    Sámi
   Valáštallanlihttu  (SVL-N)  lea  Kultur- ja girkodepartemeanttas ohcan
   spealloruđain       doaibmadoarjaga      guovddášorganisašuvdnasis.
   Departemeantta  árvvoštallama mielde eai leat SVL-N' doaimmat dakkárat
   mat   iešalddiset   dohkkehuvvojit   oažžut   doarjaga   doaimmahit
   organisašuvnna.  Kultur-  ja  girkodepartementa  lea danne geassemánu
   10.b.    2003'    reivvestis   SVL-N:ii   ávžžuhan   organisašuvnna
   ságastallagoahtit  Norgga Valáštallanlihtuin ja Olympialaš Komiteain
   dainna  jurdagiin  ahte  ovttasbargat ja koordineret doaimmaid. Dákkár
   ovttasbargu eaktuduvvo jus SVL-N galgá sáhttit oažžut spealloruđaid
   guovddášorganisašuvdnii.    Sámi    valáštallamis    lea    dattege
   vejolašvuohta   ohcat  spealloruđain  dárbbašlaš  infrastruktuvrra
   ásaheapmái  dálá  rusttetdoarjjaortnegiid vuođul. Dasa lassin sáhttet
   sámi    valáštallansearvvit   ohcat   ruđaid   báikkálaš   servviid
   doarjjaortnegiid  bokte.  4.6 Guottut ja diehtojuohkin Čujuhit S. nr.
   110  (2002-2003)  kap.  9.2. Lávdegotti eanetlohku atná deaŧalažžan
   álggahit  guoddo-  ja  diehtojuohkindoaimmaid  sámiid  ja  sámi diliid
   birra. Lávdegotti eanetlohku bivdá dan dihte Ráđđehusa árvvoštallat
   doaimmaid mat lasihivčče faktadieđuid servodahkii sámiid birra, dás
   maiddái  sin iešguđetlágán ealáhus- ja fidnooktavuođaid. Gielda- ja
   guovludepartementa  áigu ovttasráđiid Sámedikkiin áigodagas 2003-2005
   čađahit  guoddo-  ja  diehtojuohkindoaimmaid  sámi  dilálašvuođaid
   birra.  Gielda- ja guovludepartementa dáhttu maiddái čađahit ortnega
   mas  sámi  olbmot,  áinnas nuorat, bálkáhuvvojit juohkit dieđuid sámi
   dilálašvuođaid  birra  («sámi  ofelaččat»).  Mánát  ja nuorat leat
   deaŧalaš  ulbmiljoavkun.  Dieđuid  juohkimis  sámi dilálašvuođaid
   birra         šaddá         maiddái         Álgoálbmotvuoigatvuođaid
   gelbbolašvuođaguovddáš   leat   guovddážis,   ovttas   eará   sámi
   ásahusaiguin.  4.7  Sámeálbmotbeaivi  Čujuhit St. dieđáhussii nr. 33
   (2001-2002)   16.  kapihttalii  Sámi  leavgga  geavaheami  birra.  Dán
   čuovvoleapmin  lea Ot.prp. nr. 34 (2002-2003) bokte mearriduvvon sámi
   leavgga  geavaheami  njuolggadusaid  váldit  láhkii.  Stuoradiggi  lea
   dorjon   evttohusa.   Mearrádus  sisttisdoallá  1)  ahte  sámi  leavga
   namuhuvvo  lágas  levgeme birra suohkaniid almmolaš viesuid luhtte ja
   2)  ahte  sámelágas  addo  Sámediggái  váldi  mearridit njuolggadusaid
   leavgga    geavaheami   birra.   Dieđáhusas   daddjo   maiddái   ahte
   árvvoštallojuvvo  dahkat  sámiálbmotbeaivvi,  guovvamánu  6. beaivvi,
   almmolaš   leavgabeaivin.  Ráđđehus  lea  nammadan  departemeanttaid
   gaskasaš  joavkku  čielggadit  dán  gažaldaga. Joavkkus leat mielde
   Gielda-      ja      guovludepartementa,     Justisdepartementa     ja
   Olgoriikkadepartementa.   4.8   Suohkaniid   guovttegielatvuohta   St.
   dieđáhusa  nr.  33  (2001-2002)  kap.  7.2  namuhuvvo bargojoavku man
   doaibman   lei   guorahallat   suohkaniid  ja  fylkkagielddaid  goluid
   guovttegielatvuhtii.  Raporttas  «Utgifter knyttet til tospråklighet i
   kommune  og  fylkeskommune»  (Golut  guovttegielatvuhtii suohkaniin ja
   fylkkagielddain)  mii  almmuhuvvui  miessemánus  2002  čujuhuvvo ahte
   doarjja    guovttegielatvuođa    goluid   gokčamii   suohkaniin   ja
   fylkkagielddain  ferte  farggamusat  aliduvvot vai nagodit dála goluid
   gokčat. Dán vuođul lasihuvvui Sámedikki rámma 5 mill. kruvnnuin 2003
   rájes.    2003:s    juolludii    Sámediggi    34,5,    mill.   kruvnno
   gielladoaiommaide,    mas   29,6   mill.   kr.   lei   suohkaniid   ja
   fylkkagielddaid  goluide  guovttegielatvuođabargui ja eará doaimmaide
   sámegiela      hálddašanguovllu      siskkobealde.     Gielda-     ja
   guovludepartementa  lea jagi 2004' stáhtabušeahtas evttohan ahte dasa
   lassin  juolluduvvo  7 mill. kr. kap. 571, Juolludusdoarjagiid poastta
   64    bokte.   Ruđaid   galgá   Sámediggi   juohkit   suohkaniid   ja
   fylkkasuohkaniid guovttegielatvuođabargui, dát ruhta biddjo Sámedikki
   rámmii  2005  rájes. Ráđđehus lea 5 mill. kr. juolludemiin 2003:s ja
   evttohuvvon  7  mill.kr. lasihemiin 2004:s čuovvolan raportta rávvaga
   lasihit  suohkaniid  guovttegielatvuođadoarjaga  12  mill. kruvnnuin.
   Noter   [1]  Sámedikki  jahkedieđáhus  kap.  3.5.6.  Geahča  maiddái
   St.dieđ.nr 33 (2201- 2002) kap. 7.1. [2] B. Evtt. S.nr 5 (2000-2001) ja
   B.árv. S.nr  5  (2001-2002).  [3]  Geahča  Evtt. S.nr  110  (2002-2003)
   Gielddakomitea  árvalus sámepolitihka birra kap. 8.2.6. KRD - St.died.
   nr.  10  (2003-2004)      
            5   Oahpahus  5.1  Mearrádusat
   vuoigatvuođa  birra  oažžut  vuođđoskuvllas  oahpahusa sámegillii
   Sámediggi  lea  dáhtton  ahte  buot  sámi  mánáide  galgá sihkkarastot
   oktagaslaš  (individuála) vuoigatvuohta oažžut oahpahusa sámegillii
   sihke  vuođđoskuvllas  ja  joatkkaoahpahusas  (kap.  2.5.1). Seammás
   dáhtui  gielddakomitea  eanetlohku  ráđđehusa árvvoštallat vuolidit
   ohppiidlogu mii gáibiduvvo luohká ásaheapmái, ja dasto máhcahit ášši
   Stuoradiggái    2003:s.    Oahpahuslága   §   6-2   addá   čuovvovaš
   riekteláhkavuođu   oažžut   oahpahusa   sámegielas  ja  sámegillii:
   Vuosttaš    lađas:    Sámi   guovllus   lea   buohkain   geat   leat
   vuođđoskuvlaagis  vuoigatvuohta  oažžut  oahpahusa  sámegielas  ja
   sámegillii.  Nubbi  lađas:  Olggobealde sámi guovllu lea ohppiin geat
   dan dáhttot, vuoigatvuohta oažžut oahpahusa sámegielas ja sámegillii
   go unnimusat logi oahppi suohkanis dan háliidit, ja nu guhká go jovkui
   báhcet  unnimusat guhtta oahppi vel. Viđát lađas, vuosttaš cealkká:
   Olggobealde   sámi   guovllu   lea   vuođđoskuvlaagi  sápmelaččain
   vuoigatvuohta   oažžut   oahpahusa  sámegielas.  Oktagaslaš  riekti
   oažžut oahpahusa sámegillii lea ráddjejuvvon sámi guvlui nu movt dát
   lea  čilgejuvvon  lága  §:s  6-1. Sámi guovllu olggobealde lea riekti
   oažžut  oahpahusa  sámegillii  joavkovuoigatvuohta. Departementa lea
   dál  guorahallame  ášši.  5.2  Skuvlaastoáiggeortnet  Sámediggi  lea
   dahtton  ahte  sámi  mánáid  sámegielvuoigatvuohta  ferte  nannejuvvot
   skuvlaastoáiggeortnegis  (SFO) (kap. 2.5.2). Skuvlaastoáiggeortnet lea
   ollásit  doaimmas miehtá sámi guovllu. Sámi guovlluin čájeha oppalaš
   govva  ahte kapasitehta lea buorre ohcciidlogu ektui. Unjárgga, Deanu,
   Kárášjoga     ja    Guovdageainnu    suohkaniin    leat    erenoamáš
   sámegielfálaldagat.      Divttasvuonas      lea     suohkan     ásahan
   sámegielveahkkebargevirggi  skuvlaastoáiggeortnegii  go  váhnemat  dan
   gáibidedje.  Departementa  ii dieđe lea go oktage suohkan mii ii leat
   dorjon  sámegielalaš  skuvlaastoáiggeortnega  gáibádusaid.  Suohkanat
   ožžot   stáhtalaš  doarjaga  juohke  skuvlaastoáiggeortnega  oahppi
   nammii.    Skuvlaastoáiggeortnega   sámegieldoaibmabijuide   ii   leat
   erenoamáš   doarjja,  nu  movt  mánáidgárddiin.  5.3  Vuođđoskuvlla
   sámegieloahpahusa  diimmut Sámediggi dáhttu jahkedieđáhusastis stáhta
   gokčat  suohkaniid ja fylkkagielddaid sámegieloahpahusgoluid ollasit.
   Suohkanat   ožžot   doarjaga   giellajuohkinluohkáide  ja  gielalaš
   erenoamášdoaimmaide   vai   dat   veahkkin   gokčet  vuođđoskuvlla
   sámegieloahpahusa  liigegoluid.  Eanas  oassi ruđas manná Nordlándda,
   Tromssa  ja  Finnmárkku suohkaniidda. Muhtun suohkaniin čuoččuhuvvo
   ahte  skuvlla  giellajuohkima  duohta  golut  leat  arvat stuorábut go
   doarjagat.  Dán  birra  leat  almmuhuvvon  máŋggat raporttat máŋemus
   jagiid.  Gč.  kap.  4.8. Gielalaš erenoamášdoaimmaid doarjjaortnega
   juolludaneavttut  leat  rievdaduvvon  guktii  dan  rájes  go  maŋemus
   raporta  ILO 169 birra almmuhuvvui. Ii leat vuos diehtu maid suohkanat
   bohtet  oaivvildit  juolludaneavttuid  birra. 2002-2003 skuvlajagi lei
   iešguđet  gielladoaibmabijuin čuovvovaš ohppiidlohku: Tabealla 5.1
   2002-2003    skuvlajagi   ohppiidlohku   Giellafálaldat   Ohppiidlohku
   Sámegiella  vuosttašgiellan  1  037 Sámegiella nubbingiellan 754 Sámi
   giella  ja  kultuvra  827  Davvisámegiella  2  358 Julevsámegiella 138
   Oarjelsámegiella  122  Tabealla  5.2  Ohppiidlohku  dán  guovtti  sámi
   joatkkaskuvllas   Ásahus   1993/94   1999/2000   2001/2002   2003/2004
   Kárášjohka, dábálaš fága 120 118 88 115 Guovdageaidnu, fidnofága 110
   68  71 138 SUBMI 230 186 159 253 Tabealla 5.3 Ohpiid lohkku Finnmárkku
   fylkkagieldda   skuvllain  main  lea  sámegiella  fágan  Fága  1993/94
   1999/2000  2001/2002  Sámegiella  vuosttašgiellan 4 70 110 Sámegiella
   nubbingiellan  26  36 35 Sámegiella B-, C- dahje válljenfágan 55 67 59
   SUBMI   85  173  204  5.4  Joatkkaoahpahusa  gielladoaibmabijut  Liige
   sámegieloahpahussii    addo    doarjja   seamma   meriid   mielde   go
   joatkkaoahpahusa    amasgielat    ohppiide    ja    fágaoahpahalliide.
   Sámegieloahpahusa  doarjja  addo  buot  ohppiide  geain lea sámegiella
   fágan  beroškeahttá  guđe  dásis  sii leat. Ohppiidlohku dan guovtti
   sámi   joatkkaskuvllas,   gč.   tab.   5.2.  Ohppiidlohku  Finnmárkku
   fylkkagieldda  skuvllain main lea sámegiella fágan, gč. tab. 5.3. 5.5
   10-jagi  vuođđoskuvlla  sámi  oahppoplánaid  (O97S)  čuovvolanbargu
   Oassin    Sámi    oahppoplánaid    čuovvoleamis    leat   ráhkaduvvon
   lassioahppoplánat  ja bagadusat O97S:ii. Vuoruhuvvon leat fágat maidda
   leat sierra oahppoplánat O97S:s. Eará fágain leat O97 olis ráhkaduvvon
   lassioahppoplánat ja bagadusat gelbbolašvuođa háhkama vuođđun. Lea
   ráhkaduvvon  oppalaš  lassioahpahusplánat  dáidda fágaide: sámegiella
   vuosttašgiellan  sámegiella  nubbingiellan  dárogiella  nubbingiellan
   ohppiide geain lea sámegiella vuosttašgiellan sámi giella ja kultuvra
   Leat   ráhkaduvvon   liige   lassioahpahusplánat  čuovvovaš  fágain:
   servodatfága duodji musihkka ruovttudoallooahppu luonddu- ja birasfága
   risttalašvuohta     oskku-     ja     eallinoainnudieđuiguin    Sámi
   oahpahusráđđi/Sámediggi  lea  ráhkadan  resursagirjji  oahpaheddjiid
   várás  mii  čilge sámi giela, kultuvrra ja servodateallima iešguđet
   beliid.  Resursagirji  sáhttá  adnot  gelbbolašvuođaháhkamis mii lea
   čadnon   oahppohivvodahkii   mii   čuvge  sámi  giela  ja  kultuvrra
   iešguđet beliid oahppoplánain O97 ja O97S. Sámi allaskuvla válmmasta
   2003  mielde  Sámi  oahppoplánaid  evaluerenraporttaid.  Departemeantta
   áigumuš  lea  addit  Sámediggái  guovddáš  rolla čuovvolandoaimmain
   raporttaid    olis.    5.6    Joatkkaoahpahusa    oahppoplánat    Sámi
   oahpahusráđđi/Sámediggi     lea     aktiivvalaččat     oassálastán
   oahppoplánaid     hábmemis     go     lea     evttohan     miellahtuid
   oahppoplánajoavkkuide,      addán      cealkámušaid     áigeguovdilis
   oahppoplánaide  ja heivehan oahppoplánaid sámegillii. Departementa lea
   buot    plánaid    dohkkehan.   Oahppoplánat   rahpet   vejolašvuođa
   báikkálaččat  heivehit  oahpahusa.  5.6.1 Duodji Duodjeoahpahusfágii
   lea  nammaduvvon  sierra  ráđđi. Duodjeoahpporáđđi lea eiseváldiid
   ráđđeaddi   orgánan   fágasuorggis.   Ráđis   lea   fágasuorggistis
   ovddasvástádus:    bargat    oahpahusa    kvalitehtaloktemiin   buktit
   cealkámušaid  ja  fuomášuhttit  departementii fágaoahppogažaldagaid
   mat  gusket  oahpporáđi  doibmii  bargoeallima ja skuvlla oktavuođas
   veahkkin   ovddidit   fágasuorggi   fidnolaččat  ja  skuvllalaččat
   Boazodoallofága  lea  maiddái  leamaš  duoji fágaráđi ovddasvástádus
   2002-2003   skuvlajagi   rájes.   Sámediggi  lea  ráhkadan  boazodoalu
   oahppofágii  oahppoplánaid.  5.7 Guokte sámi joatkkaskuvlla Čujuhuvvo
   St.   dieđ.   nr.   33  (2001-2002)  kap.  10.2.3  ja  gielddakomitea
   mearkkašumidde   stáhtalaš   sámi   joatkkaskuvllaid   hálddahuslaš
   organiseremii.   Kárášjoga  ja  Guovdageainnu  Sámi  joatkkaskuvllaid
   boahttevaš  gullevašvuohta  lea  guorahallojuvvon.  2002:s gávnnahii
   bargojoavku   ahte   goappaš   skuvllat  berrejit  biddjot  Sámedikki
   hálddahusa vuollái. Čielggadeapmi lea leamaš gulaskuddamis 2002/2003
   jahkemolsašumi  rádjái.  Gulaskuddancealkámušat  dorjot buori muddui
   skuvllaid    sirdima    Sámedikki    vuollái   dahje   ahte   skuvllat
   organiserejuvvojit  seammaládje  go  joatkkaoahpahus muđui. Sámediggi
   lea  ožžon  cealkámušaáigemearistis  maŋiduvvot 31.12.2003 rádjái,
   dassážii  go  lea  dievaslaččat  meannudan áššiid mat gullet sámi
   oahpahussii.  Departementa  mearrida  stáhtalaš sámi joatkkaskuvllaid
   boahttevaš  gullevašvuođa  ođđajagis  2004.  5.8  Alit  oahppu ja
   dutkan  Evtt.  S.nr.  12  (2002-2003)  ja  St.dieđ.nr. 34 (2001-2002)
   «Kvalitehtaođastusa  birra  -  alit  sámi  oahpu  ja  dutkama  birra»
   («Kvalitetsreformen  -  om  høyere  samisk  utdanning  og  forskning»)
   meannudeami olis doarjjui Stuoradiggi viidáset barggu nannet sámi alit
   oahpu ja dutkama. Ráđđehusa ulbmil lea ee. nannet sámi alit oahpu ja
   dutkama  oppalaččat ja buoridit sámegielat studeanttaid rekruterema.
   Lea  deaŧalaš  buoridit  máhtu  sámi  servodatdili  ja sámi giela ja
   kultuvrra  birra.  Oahpahus-  ja dutkandepartementa ja Sámi allaskuvla
   lea  St.dieđ.nr. 34 (2001-2002) vuođul guorahallan allaskuvlla 2003'
   bušeahttadilálašvuođa.  Departementa áigu árvvoštallat allaskuvlla
   ekonomalaš    rámmaid   jahkásaš   stáhtabušeahtain.   2003:s   lea
   departementa   dorjon   Sámi  allaskuvlla  áŋgiruššama  sihke  sámi
   journalistaoahpuin   ja   duoji  váldofága  dáfus  ovttasbarggus  Oslo
   allaskuvllain.   Stuoradikki   meannudeami   vuođul  St.dieđ.nr.  34
   (2001-2002) oktavuođas, lea Sámi allaskuvla evttohan guhkesáiggeplána
   das  movt  rievdadit  ásahusa  dieđalaš allaskuvlan [3]1 . Jus galgá
   dohkket   dieđalaš   allaskuvlan,  de  ferte  NOKUT  dohkkehit  Sámi
   allaskuvlla  daid  gáibádusaid  vuođul  mat  leat dálá njuolggadusain
   akkrediterema,  evaluerema  ja  dohkkeheami  birra  universitehtaid ja
   allaskuvllaid  lága mielde ja priváhta allaskuvllaid lága mielde, vrd.
   Stuoradikki meannudeami Evtt. S.nr. 12 (2002-2003) ja St.dieđ. nr. 34
   (2001-2002)  oktavuođas.  Gielddakomitea dáhtui eanetloguárvalusastis
   ráđđehusa   sihkkarastit  sámi  dieđalaš  allaskuvlla  ruhtadeami.
   Árvaluvvui  maiddái  vuoruhit  ođđa  dieđavistti  huksema gosa Sámi
   allaskuvla    j.ea    sirdojuvvojit.   Ráđđehus   máhccá   jahkásaš
   stáhtabušeahtaid  oktavuođas  plánaide  hukset Sámi Instituhta, Sámi
   allaskuvlla, Sis-Finnmárkku studentaovttastusa, Sámi Arkiivva ja sáme-
   ja  suomagiel báikenammanevvohaga searveviesu. Sámi oahpaheaddjeoahppu
   lea    erenoamážit   čilgejuvvon   St.dieđ.nr.   16:s   (2001-2002)
   «Kvalitetsreformen  -  om  ny  lærerutdanning.  Mangfold  - krevende -
   relevant («Kvalitehtareforbma - ođđa oahpaheaddjeoahpu birra. Girjái
   -   gáibideaddji   -   relevánta»).   Ovttasráđiid   Sámedikkiin  lea
   departementa  mearridan  ođđa  sámi  rámmaplána. Sámi fáttát šaddet
   maiddái oassin dábálaš oahpaheaddjeoahpus. Sámi dutkama nannemii, vrd
   St.dieđ.nr.   34  (2001-2002)  ja  Stuoradikki  meannudeami  áššis,
   lasihuvvui   Dutkanráđi   sámi   dutkanprográmmii   3  mill  kr  2003
   stáhtabušeahtas.  Noter [1] Gč. Sámedikki jahkedieđáhusa kap. 2.5.3
   KRD    -   St.died.   nr.   10   (2003-2004)   

 6 Sámi
   dearvvašvuođa-  ja sosiálagažaldagat Dearvvašvuođadepartementa ja
   Sámediggi  leat ovttasbargan heivehit sámi álbmoga dearvvašvuođa- ja
   sosiálabálvalusaid.     Dearvvašvuođadepartemeantta     politihkalaš
   jođiheaddjit  ja  Sámediggi  leat  doallan  čoahkkimiid  dán  birra.
   Dearvvašvuođaministtar   galleda   Sámedikki   ja   doallá  fágalaš
   ságastallamiid  2003' čavčča. Dearvvašvuođadepartementa hálddaša
   geahččalan-  ja ovddidanbargguid ruđaid NOU 1995: 6 Plan for helse-
   og  sosialtjenster  til  den samiske befolkning i Norge» (Sámi álbmoga
   dearvvašvuođa-  ja  sosiálabálvalusaid  plána  Norggas)  vuođul, ja
   «Máŋggabealatvuohta  ja  ovttadássásašvuohta» (Mangfold og likeverd)
   vuođul,    mii    lea    ráđđehusa    doaibmaplána   sámi   álbmoga
   dearvvašvuođa-  ja sosiálabálvalusaid hárrái Norggas 2002-2005. Okta
   oassi  dáin ruđain lea sirdon Sámediggái, ja adno eanas prošeavttaid
   hálddašeapmái  ja  Sámedikki  áššeameannudanvirggiid  ruhtadeapmái.
   Sosiála- ja dearvvašvuođadirektoráhta hálddaša muđui ruđáid plána
   eará  doaibmabijuid  álggaheapmái. 2002:s evaluerejuvvui departemeantta
   ja   Sámedikki   čuovvoleapmi   NOU   1995:  6  Plan  for  helse-  og
   sosialtjenster  til  den  samiske  befolkning  i  Norge» (Sámi álbmoga
   dearvvašvuođa-  ja  sosiálabálvalusaid  plána  Norggas) oktavuođas.
   Bargu   lei  lagas  ovttasbargu  bargoaddi  ja  Sámedikki  nammaduvvon
   referánsajoavkku  gaskka.  Evaluerema  vuođđun  lei movt sámi bealit
   ovdanbohtet    báikkálaš   hálddašeamis   ja   dearvvašvuođa-   ja
   sosiálabálvalusbuvttadeamis    dain    guovlluin    gos    leat   sámi
   geavaheaddjit.  Sámi  geavaheddjiid  vásáhusat  eai  leat  evalueremis
   seamma   guovddážis.  Raportta  boađus  lea  ahte  NOU  1995:  6  ja
   čađahuvvon   prošeavttat   leat   boktán   buoret   ipmárdusa  sámi
   geavaheddjiid  erenoamáš dárbbuid hárrái. Dattege lea ain hástalussan
   ovttastahttit   sámi   perspektiivva   dábálaš   dearvvašvuođa-  ja
   sosiálabálvalusaide  sámi guovlluin. Evalueremis bođii ovdan ee. ahte
   ain váilot bargit geain lea sámegielgelbbolašvuohta ja geain lea sámi
   kulturipmárdus, ahte ulbmillaš rekruterenpolitihkka lea váilevaš, ja
   ahte   sámi   geavaheaddjeplánat   eai   doala   dási.   Sámediggi  ja
   Dearvvašvuođadepartementa  leat  guorahallan raportta. Sámediggi lea
   čoahkkimis  Dearvvašvuođadepartemeanttain ovdanbuktán iežas oaivila
   das   movt   NOU-ruđat   leat  váikkuhan  sámi  servodahkii  ja  sámi
   pasientta/klientta   ektui.   Sámediggi   čujuha  ee.  ahte  NOU  lea
   fágalaččat  lokten  sámi  dearvvašvuođa-  ja sosiálabargiid barggu
   vuogáidahttit  vásáhusmáhtu  ja čatnat dan fágalaš oktavuođaide, ja
   ahte  sámi  pasientta  rolla  ja  dárbu  lea  iešguđet  fágalaš  ja
   politihkalaš  oktavuođain ovdanboahtán earaládje go ovdal. Sámedikki
   prošeaktaruđat    leat   rahpan   ođđa   geainnuid   ja   doaibman
   movttiideaddjin  dađistaga  eanet  suohkaniidda  ja  ásahusaide. Sámi
   kultuvra-    ja   servodatdilit   leat   dál   oassin   allaskuvllain,
   universitehtain   ja  dearvvašvuođa-  ja  sosiálasuorggi  lassi-  ja
   joatkkaoahpuin. Sámediggi čujuha maiddái ahte Norgga beroštupmi sámi
   dearvvašvuođa-  ja  sosiálagážaldagaide  lea  muđui nai mávssolaš
   Norgga     eamiálbmotbarggus.    Evaluerema,    gulaskuddaninstánssaid
   árvalusaid  ja muđui prošeaktahálddašeami vuođul leat Sámediggi ja
   departementa  ovttasráđiid  gávnnahan  ahte  Sámediggi  galgá beassat
   iešheanalaččabut  hálddašit doarjjaruđaid. Ruhtageavaheapmi galgá
   ain  čuovvut  NOU  1995:  6 Plan for helse- og sosialtjenster til den
   samiske   befolkning   i  Norge»  (Sámi  álbmoga  dearvvašvuođa-  ja
   sosiálabálvalusaid  plána Norggas) vuođul, ja «Máŋggabealatvuohta ja
   ovttadássásašvuohta» (Mangfold og likeverd) doaibmaplána. Sosiála- ja
   dearvvašvuođadirektoráhta  lea  2003:s  juolludan  4,2  mill kr Sámi
   dearvvašvuođadutkama  guovddáža  dábálaš doibmii ja sámi guovlluid
   dearvvašvuođa-      ja      eallineavttuidiskkadeapmái.      Dieđut
   čohkkejuvvojit    2003:s    ja    2004:s    ovttasráđiid   Našunála
   álbmotdearvvašvuođainstituhtain.  Ruđat  muđui mannet suorggi sámi
   diehtojuohkinbálvalusa   ásaheapmái   Sámedikki  olis,  dulkaoahpahusa
   ovdaprošekteremii;   jorgalemiide   ja  Dearvvašvuođabearráigeahču
   Finnmárkku  ossodaga  gelbbolašvuođa loktemii. KRD - St.died. nr. 10
   (2003-2004)               
        7 Sámi ealáhusat Sámi kultuvrra ja
   giela  ovddideami  eaktun  leat  ahte  sámi  ássanguovlluin  gávdnojit
   bistevaš   ja   njuovžilis  ealáhusat.  Ráđđehus  dáhttu  oppalaš
   ealáhuspolitihka  bokte  nannet  sámi ealáhuseallima vai sáhttá plánet
   buriid ja neutrála rámmaeavttuid vuođul. Seammás leat Sámedikkis Sámi
   ovddidanfondda  bokte  sierra  ealáhuspolitihkalaš  gaskaoamit,  maid
   Sámediggi ieš vuoruha. 1 Sámi ealáhuseallimis lea ee. unnán kapitála.
   Maŋemus  reantovuolidemiin  (oktiibuot 4 proseantta) lea danne stuora
   mearkkašupmi  sámi guovlluid ealáhuseallimii. Oppalaš doaimmat, nugo
   vearro-  ja  divatgeahpádusat  leat  maiddái  mielde  ovddideame  sámi
   ealáhusaid.    Sámediggi    deattuha   jahkedieđáhusastis   almmolaš
   oasseváldiid   gaskasaš   ovttasbarggu   doarjjajuolludemiid   dáfus,
   regionála    ovddidanprográmma    doaibmabijuid   oktiiheiveheami   ja
   ovttasbarggu nannema iešguđet fylkkaiguin. 2 Dát čuovvu ráđđehusa
   ulbmila    ovddidit    viidát    ja   vuohkkaset   veahkkedoaibmavuogi
   geavaheddjiide.  Duodji lea sihke sámi ealáhus ja sámi kulturguoddi ja
   -buvttadeaddji  3  .  Gielda-  ja  guovludepartementa  áigu  dan dihte
   ovttasráđiid  Sámedikkiin ja duojáriiguin árvvoštallat doaimmaid mat
   nanneše  ealáhusa.  Geahča  muđui 5. kap. duoji ja oahpahusa birra.
   Geahča   maiddái   St.prp.nr.   1   (2003-2004)  ja  St.dieđ.nr.  33
   (2001-2002)  sámi  ealáhusaid  birra.  7.1  Guolásteapmi  Sámediggi ja
   Guolástusdepartementa    leat    doallagoahtán    fásta   čoahkkimiid
   politihkalaš  dásis  oktii dahje moatte háve jagis. Njukčamánu 14.b.
   nammadii  Ráđđehus  láhkalávdegotti  mii  galgá  čielggadit  ođđa
   mearraresursalága.  Mearraresursaláhka boahtá dálá Mearraguolástanlága
   sadjái,   ja   šaddá   deaŧaleamos  láhkan  meara  ealli  resurssaid
   hálddašeamis   ja   dárkkisteamis   ja  guolástusa,  bivddu  ja  eará
   ealáhusávkkástallama   dáfus.   Sámediggi  lea  nammadan  ovtta  lahtu
   lávdegoddái.  Sámediggi  lea  máŋga  jagi maŋŋálaga evttohan ásahit
   sámi    guolástusguovllu.    4    Sámediggi    dáhttu   maiddái   ahte
   árvvoštallojuvvo    ásahit   sierra   bivdoeriid   sámi   guovlluide.
   Guolástusdepartementa   deattuha   ahte  guolleresurssat  leat  riikka
   searveresurssat,  main  našunála  ii  ge  guovllu  hálddašeapmi  lea
   vuođđun. Dát lea duogáš go Sámedikki oaivilat árvvoštallojuvvojit.
   Sámedikki  mearkkašumi  oktavuođas  dasa  ahte  lea  váttis oažžut
   doarjaga    áššiide    Regulerenráđis    (kap.   3.8.8),   čujuhit
   St.dieđáhussii  nr.  10  (2002-2003)  kap. 4.9. Guolástusdepartementa
   oaidná  ahte Sámediggi vuorjahuvvá dainna go dutkiid earrerávvagat eai
   čuvvujuvvo,  ja  ahte Sámediggi jáhkká bistevaš ovdánahttima bisánit
   go bivdohivvodat lea eanet go dat mii lea biologalaččat rávvejuvvon.
   Lea  duohta  ahte dutkiid rávvagat eai álo ollasit vuhtiiváldojuvvo go
   earit  mearriduvvojit.  Dát  ii mearkkaš dattege ahte lea billisteame
   dálá guollenáli bistevaš hálddašeami juogo guhkilmasat dahje oanehet
   áigái.   Guhkilmas   guolástushálddašanplána   konkrehta  ulbmil-  ja
   rádjeárvvuiguin  guoskevaš  guollenállái  lea  liikka deaŧalaš. Dál
   leat  ráhkaduvvon  dakkár  plánat  goasii buot deaŧalaš guollenáliid
   hálddašeapmái  maid  Norga  juogada eará riikkaiguin. Earret Davviábi
   dorski,  leat  buot  komersiálalaččat  deaŧalaš gođđoguollenálit
   Norgga   mearain   arvat   badjelis  dan  meari  maid  Gaskariikkalaš
   mearradutkanráđđi  (ICES) oaivvilda leat «ovdalgihtii várrogasvuođa
   dássin»    guđege    nállái.   Guolástusdirektoráhta   lea   nammadan
   bargojoavkku  mas  Sámediggi lea ovddastuvvon, mii galgá árvvoštallat
   erenoamáš   regulerendoaibmabijuid  riddodorskki  suodjaleami  várás.
   Bargojoavku  ovddidii  árvalusas  čakčamánu  8.b. 2003. Bargojoavkku
   árvalusa vuođul lea Guolástusdepartementa ráhkadan gulaskuddannotáhta
   oktan  erenoamáš  regulerendoaibmabijuiguin  riddodorskki suodjaleami
   várás,   mas   gulaskuddanáigemearri   lea   golggotmánu  24.b.  2003.
   Guolástusdepartementa lea fuomášan ahte Sámediggi dáhttu lagasvuođa-
   ja     sorjjasvuođaprinsihpa    leat    vuođđun    guolleresurssaid
   hálddašeamis.  Dálá  oasseváldelágas  ii leat láhkavuođđu juolludit
   oassálastinlobi  dušše  geográfalaš  gullevašvuođa  vuođul.  7.2
   Boazodoallu  Boazodoallošiehtadusa doarjjaortnegiid guorahallama olis
   leat  ortnegat dán šiehtadusjagi rájes (2003/2004) rievdaduvvon dihto
   supmis  juohke  dollui dasa ahte bálkášit buvttadeami ja árvoháhkama.
   Ásahuvvo  ee.  buvttadanvuoitu  mii  dahká  25  proseantta bohcco buot
   divatvuloš  dietnasiin.  Dán  oktavuođas  čujuhuvvo ahte Ráđđehus
   maiddái     lea     ásahan    36.000    kruvdnosaš    vuođđogessosa
   ealáhusdietnasis,  ja  dasa  lassin  19  proseantta gessosa dietnasiin
   gaskal  36.000  ja  170.000  kr.  Šiehtadusbealit  leat  soahpan ahte
   boahtte  šiehtadallamiid  rádjái  galget  šiehtadusa  eará  ortnegat
   guorahallojuvvot, ee. Boazodoalu ovddidanfoanda, dainna ulbmiliin ahte
   oažžut     ávkkáleamos     ruhtageavaheami     boazodoallopolitihkka
   váldoulbmiliid  mielde.  Eanandoallodepartementa  lea mearkkašan ahte
   Sámediggi  gáibida  beassat  leat mielde boazodoallolágaproposišuvnna
   boahttevaš  barggus.5  Ii leat vel dál čielggas man láhkái Sámediggi
   galggašii  searvat.  Dát  čielgá  viidáset barggus proposišuvnnain.
   Muđui  leat  Sámediggi  ja  Norgga  Boazosápmelaččaid  Riikkasearvi
   ovddastuvvon  Norgga  šiehtadanlávdegottis Norgga ja Ruoŧa gaskasaš
   ođđa    boazoguohtunkonvenšuvnna   barggus,   goappáinge   lahtuin.
   Oarje-Finnmárkku   boazoguohtunguovllu   boazologu   heiveheami   olis
   ásahuvvo  Boazodoalu  resursaguovddáš.  Guovddáš  lea  jurddašuvvon
   šaddat   deaŧalaš  doaibman  heiveheamis  bargosajiid  mat  lasihit
   árvoháhkama boazodoalus ja boazodoalu olis. Guovddáš galgá iešguđet
   doaimmain  geavahit boazodolliid dálá máhtolašvuođa. Vuosttažettiin
   lea  dás  sáhka  iešguđet  bearráigeahččo- ja dárkkistandoaimmain.
   Minddár   čujuhit   kap:ii   13.5   boazodoalu   ja   gaskariikkalaš
   ovttasbarggu birra. 7.3 Davvi-Tromssa ja Finnmárkku doaibmabidjoguovlu
   Ráđđehus   ovddida   2003   čavčča  mielde  stuoradiggedieđáhusa
   Davvi-Tromssa  ja  Finnmárkku  doaibmabijuid birra. (Geahča Sámedikki
   jahkedieđáhusa    kap.    2.7.2).    Finnmárkku    ja   Davvi-Tromssa
   doaibmaguovllu  doaibmabijuid  árvu  lea  lahká 2,4 miljárdda kruvnno.
   EFTA-riikkaid   soahpamuša   olis   lea   mearriduvvon   ahte  nuvttá
   bargoaddidivat  sáhttá  joatkašuvvat  dán  guovllus. Davvi-Tromssa ja
   Finnmárkku  doaibmabijuid  árvu lea lagabui 2.4 mill kr. EFTA-riikkaid
   šiehtadusa   vuođul   lea   mearriduvvon   ahte  ortnet  mas  beassá
   bargoaddidivvaga  máksimis  dán  guovllus  sáhttá  bisuhuvvot.  Muđui
   čujuhuvvo  GGD  St.prp. nr. 1 (2003-2004). 134 gos namuhuvvojit dihto
   doaimmat   Davvi-Tromssa   ja   Finnmárkku  várás.  7.4  Sis-Finnmárku
   Gielddakomitea dáhtui Evttohusas S.nr. 110 (2002-2003) ahte ráđđehus
   Finnmárkku    ja    Davvi-Tromssa    doaibmasonačielggadeami   barggu
   oktavuođas  čilge  doaibmabijuid  maiguin  nannešii  Sis-Finnmárkku
   eallineavttuid    dili.    Doppe    jerrojuvvo    ee.    man    muddui
   eallindási-indikáhtorat   ekonomalaš  diliid  birra  barggolašvuođa
   oktavuođas     sohpet    sámi    servodaga    kultuvrralaš    beliid
   árvvoštallamiin.  Ráđđehus  lea seammás ožžon áigái doaimmaid mat
   nannejit  ealáhusaid  ja  barggolašvuođa Sis-Finnmárkkus: Lasihuvvon
   vearrogeasus   boazodoalus   (kap.   7.2)   Sis-Finnmárkku  diggegotti
   ásaheapmi   (kap.  9.7)  Tromssa  ja  Finnmárkku  biebmobearráigeahču
   kantuvrra  ásaheapmi  Guovdageidnui,  vrd. St.prp. nr. 1 Tillegg nr. 8
   (2002-2003)  (Sd.  prp.  nr. 1, Lasáhus nr. 8 (2002-2003)) kap. 5.3.1.
   Álgoálbmotvuoigatvuođaid     gelbbolašvuođa-guovddáža    ásaheapmi
   Guovdageaidnui   Boazodoalu  resurssaguovddáža  ásaheapmi  Čujuhuvvo
   maiddái   St.dieđáhussii   nr.   33   (2001-2002)   kap.   18.5.2  ja
   Sis-Finnmárkku      Ovddidanfitnodaga,     SFO     (Indre     Finnmark
   Utviklingsselskap,  IFU)  ásaheapmái. Porsáŋggu, Kárášjoga, Deanu ja
   Unjárgga   gielddat   ásahedje   Sis-Finnmárkku  Ovddidanfitnodaga  AS
   cuoŋománu  24. beaivvi 2002. Fitnodat lea doaibma- ja ovddidanruđaid
   ožžon   Gielda-   ja   guovludepartemeanttas,  gielddain,  Finnmárkku
   fylkkagielddas  ja Sámedikkis. SFO váldodoaibma lea ovdánahttit girjás
   ja  gánnáhahtti  ealáhusdoaimmaid Sis-Finnmárkkus. SFO ásahii 4.9.2003
   Sis-Finnmárkku     Investerenfitnodaga     (SFI)    (Indre    Finnmark
   Investeringsselskap,  IFI).  Investerenfitnodaga  ásaheapmi lea mielde
   čoavdime    muhtumiid    dain    hástalusain    maid   Sis-Finnmárkku
   ealáhusdoaimmat   deaivvidit.   Dat  lea  mielde  buorideame  vejolaš
   gánnáhahtti   fitnodagaid   iežaskapitáladili,  seammás  go  kapitála
   laktojuvvo  gelbbolašvuhtii ja fierpmádagaide aktiiva eaiggáduššama
   ja  stivrejumi  bokte. Seammás hukse dat fierpmádagaid ja strategalaš
   guimmešvuođaid    guovllu    ealáhusaiguin.   7.4.1   Sis-Finnmárkku
   nuppástuhttinprográmma   Sis-Finnmárkku   nuppástuhttinprográmma   lea
   čilgejuvvon  ee.  St.dieđáhusas  nr.  55  (2000-2001)  kap.  14.1.2.
   Prográmma  ulbmilin  lei  unnidit boazologu ja sirdit bargofámuid eará
   fidnuide. Nuppástuhttinprográmma álgo sisdoallu loahpahuvvui 1998-1999
   jahkemolsumis.    Gaskaboddosaš   áigodagas   1999/2000   jođihuvvui
   erenoamaš    nuppástuhttinbargu   ovdal   go   sirdojuvvui   dábálaš
   doaibmabidjoortnegiidda.   Norut   NIBR   Finnmárku   lea  Gielda-  ja
   guovludepartemeantta        ovddas       evalueren       Sis-Finnmárkku
   nuppástuhttinprográmma.     Nuppástuhttinprográmma     ulbmilin    lei
   ovdánahttit      ealáhusdoaimmaid      ja      bargosajiid,     nannet
   oahppovejolašvuođaid  ja gelbbolašvuođa, ja jođihit doaimmaid mat
   veahkehit  ovttaskas  olbmuid  nuppástuhttimii  dain suohkaniin maidda
   boazodoalu  nuppástusat erenoamážit čuhce. Nuppástuhttinprográmma ii
   dáidde  dagahan  daid bohtosiid maid livččii sáhttán vuordit, ja dál
   lea  deaŧalaš  ahte  evaluerma  bohtosat ja vásáhusat bohtet buorrin
   guovllu  positiiva  ovdáneapmái.  Nuppástuhttinprográmma  lei  eanemus
   ávkin  nuorra olbmuide geain ledje čielga oahppoáigumušat. Stuorámus
   nuppástuhttinhástalusaid  deaividedje  vuorrasit  olbmot geat álo leat
   leamaš  boazodoalus.  Norut  NIBR čujuha ahte Nuppástihttinprográmma
   lea  čađahuvvon áigodagas goas máŋgga servodatsuorggis ledje stuora
   rievdadusat,   ja   nu   lea   váttis  earuhit  nuppástuhttinprográmma
   váikkuhusaid  eará  servodatrievdamiid  váikkuhusain.  Seammás go sámi
   hálddahuslaš   suorgi   ja  ásahushuksejupmi  lea  ovdánan,  de  leat
   Suodjalusas  leamaš  stuora nuppástumit, ja oahpahussuorggis ges leat
   leamaš   deaŧalaš   ođastusat.  Muhtun  konklušuvnnat  raporttas:
   Ovttasbargu  suohkaniid  gaskka  lea  buorránan  ja  dan  olis lea ee.
   ásahuvvon   oktasaš  ealáhusfitnodat.  Bealit  atnet  nuoraidáššiid
   áŋgiruššama  buorren.  Namuhuvvo  maiddái ahte UniReg Sis-Finnmárku
   čađahuvvui  buriid  bohtosiiguin  ja  dan  olis  lea ee. EasyConnect
   fitnodat      AS      boahtán     áigái     Kárášjogas.     Gielddaid
   nuppástuhttinfoanddaid (ealáhusfoanddaid) doarjagiid bokte lea leamaš
   gaskamearálaččat  38 ođđaásaheami juohke jagi. Boazodoalloealáhusa
   ja   ealáhusa   olbmuid   dáfus  leat  leamaš  unnit  nuppástumit  go
   Nuppástuhttinprográmma   rámmaplána   lei   jurddašan.   Liikká   lea
   rievdadeapmi  addán  buoret  ekonomalaš  eavttuid sidjiide geat báhce
   ealáhussii. Dan 101 doalus mat heite, leat 62 fas álggahan boazodoalu.
   Doaibmabijut   «Oahpahusa  ja  gelbbolašvuođa  loktema»  oktavuođas
   čájehit     ahte    Sis-Finnmárkkus    lea    oahppodássi    loktanan
   nuppástuhttináigodagas.  Vuosttažettiin leat nissonolbmot váldán alit
   oahpu,   ja   dát   lea   ain  eanet  ovdánan  nuppástuhttináigodagas.
   «Eallindásiáŋgiruššama»  váldoulbmil lei sihkkarastit eallindási ja
   dienasvuođu  gaskaboddosaš  áigodagas,  sidjiide  geaidda boazodoalu
   nuppástuhttin   guoskkai.   Sii   geaidda   nuppástuhttináigodat   lei
   ávkkálaččamus,  leat  olbmot  geain  ledje čielga oahppoáigumušat.
   Muhtun muddui leat dát olbmot geain ovdalaččas lei joatkkaoahppu, ja
   sáhtte  nuppástuhttináigodagas váldit alit oahpu, ja muhtun muddui sii
   geat  válde  fágaoahpu  joatkkaskuvladásis,  dahje  geat  leat  mannan
   viidáseappot  alit  ohppui.  Dát  leat  eanas  leamaš  nuorra olbmot.
   Nuppástuhttima hástalusat leat leamaš stuorámusat sidjiide geat ledje
   boazodoallit,   erenoamážit   vuoras  boazodoalliide.  Sidjiide  leat
   molssaeaktun  leamaš boarrásiidruhta, bargguhisvuođaruhta, lápmásiid
   oadju  dahje  ođđasis  álgit  boazodollui.  Eanandoallodepartemeantta
   juolludan  nuppástuhttinbálká  lea  leamaš  deaŧalaš  sihkarvuohtan
   doalahit  vissis  eallindási nuppástuhttináigodagas. Noter [1] Geahča
   Sámedikki    jahkedieđáhusa    kap.   4.2   [2]   Geahča   Sámedikki
   jahkedieđáhusa  kap. 3.8.3 [3] Geahča Sámedikki jahkedieđáhusa kap.
   3.8.4  [4]  Geahča  Sámedikki jahkedieđáhus kap. 2.7.2 [5] Sámedikki
   jahkedieđáhus  kap.  2.7.2  KRD - St.died. nr. 10 (2003-2004) 
        
     8  Areála-,  biras  ja  kultursuodjaleapmi  8.1 Sámedikki váldi
   vuosttildit  plánaid  mat váikkuhit sámi kulturbirrasii ja boazodollui
   Sámi  kultuvrra  ja  sámi  ealáhusaid  luondduvuđđosa  nannemis  lea
   deaŧalaš ovddidit sámi perspektiivva maiddái areálageavaheami lágaid
   geavahettiin.  Sámediggi  ja Boazodoalu guovllustivrrat sáhttet plána-
   ja   huksenlága   bokte  vuosttildit  plánaid  mat  negatiivvalaččat
   váikkuhit       sámi       kulturbirrasii      dahje      boazodollui.
   Birasgáhttendepartementa  eaktuda  ahte  Sámediggi  ja Guovllustivrrat
   atnet   dán   válddi   eastadit   mearrádusaid  mat  vahágahttet  sámi
   beroštumiid. Unnán áššit leat ovddiduvvon Birasgáhttendepartementii
   Sámedikki   vuosttildemiid   geažil.   Sámediggi  vuosttildii  2002:s
   geaidnoregulerenplána   Náranažžii  Guovdageainnus  luonddugeđggiid
   ohcama  váste.  Ášši  váikkuha maiddái boazodoalloberoštumiide. Dát
   regulerenplána  lea dál departemeanttas meannuduvvome. 2002:s meannudii
   departementa 3 plána Porsáŋggu gielddas maid boazodoallohálddahus lei
   vuosttildan.  Vuosteákkat  váldojuvvoje  ollásit  dahje  muhtun muddui
   vuhtii.  Plánaláhkalávdegoddi  ovddidii  miessemánu  13.b.  2003 nuppi
   oassečielggadeami   mas  ledje  evttohuvvon  njuolggadusarievdadeamit
   plána-  ja  huksenláhkii.  Dán čielggadeamis lea ee. evttohuvvon ahte
   «sámi  kultuvrra  luondduvuđđosa  sihkkarastin»  váldo  fárrui  lága
   ulbmilparagráfii.  Lea  maiddái evttohuvvon ahte plánaid meannudettiin
   galget   Sámedikkis   lágalaččat   leat   seamma  vuoigatvuođat  ja
   geatnegasvuođat go stáhtalaš orgánain. Plánaláhkalávdegotti evttohus
   lea  dál  viiddis gulaskuddamii ja cealkámušáigemearri lea juovlamánu
   1.b.  2003. 8.2 Luonddugáhttenlága áššit - suodjalanplánat Sámediggi
   váldá  jahkedieđáhusastis  ovdan  barggu  ásahit  ja  viiddidit  sámi
   ássanguovlluid   suodjemehciid  ja  eanansuodjaleami  (kap:s  3.7.1.).
   Sámedikkis     leat     vuosteákkat     sámi     ovddasteami     dáfus
   suodjalusplánaproseassain.                        Luonddusuodjalanlága
   áššemeannudannjuolggadusat             leat             čilgejuvvon
   Birasgáhttendepartemeantta  johtočállosis  T  -3/99. Sámi geavahan- ja
   ássanguovlluid suodjalusevttohusaid oktavuođas galget guoskevaš sámi
   ásahusat   ja   organisašuvnnat   leat   deaŧalaš   oasseváldin  ja
   gulaskuddanásahussan   dan   materiálii   mii   galgá  leat  vuođđun
   suodjalusmearrádusaide.    Dákkár    mearrádusaid   dahká   ráđđehus
   luonddusuodjalanlága   mielde.  Plánaproseassa  konkrehta  organiseren
   galgá  heivehuvvot  ovttaskas  suodjalanáššái  johtočállosa  T-3/99
   rámma   siskkobealde.   Divttasvuona/Oarjevuona  suodjalanplánabarggut
   bissehuvvojedje     2001:s     moaitámušaid    geažil    maid    ee.
   julevsápmelaččat  ovdanbukte plánaproseassa oktavuođas. Stuoradiggi
   lea  njukčamánu  1.b.  2003' mearrádusas Sámepolitihka meannudettiin,
   vrd  Evtt.  S.nr.  110 (2002-2003), dáhtton ráđđehusa váikkuhit dasa
   ahte  dát  suodjalanplánabargu  šaddá  našunála  proseassan  mas lea
   njuolggo  oktavuohta  Birasgáhttendepartemeantta  ja  Sámedikki gaskka.
   Mearrádusas   celko   maiddái   ahte   bargu   galgá  organiserejuvvot
   ovttasráđiid     Sámedikkiin     ja     galgá    sihkkarastot    ahte
   Divttasvuona/Oarjevuona   guovllus   eai   dahkko   mearrádusat  almmá
   julevsápmelaččaid  beroštumiid čielggadeami ja vuhtiiváldima haga.
   Birasgáhttendepartementa  lea  ovttasráđiid  Sámedikkiin ođastan dán
   barggu  organiserema. Plánabargu álggahuvvo ođđasis 2003' čavčča.
   Sámediggi   oaivvilda   ahte  sámi  ovddasteapmi  luonddusuodjalanlága
   suodjalanplánaproseassain  ii  leat  doarvái  buorre. Sámediggi dáhttu
   stuorát  válddi ja buoret váikkuhanvejolašvuođaid plánaproseassas ja
   dáhttu dán ovdanboahtit lágain. Ráđđehusas boahtá ain leat vuođđun
   ahte  erenoamáš  areálasuodjaleami bargu sihkkarastit Norgga mehciid,
   galgá  čuovvut  luonddusuodjalanlága.  Luonddusuodjalanláhka suodjala
   maiddái   guovlluid   sisabahkkemiid   vuostá  mat  vahágahttet  dahje
   billistit  luondduvuđđosa, vai sámi kultuvra, ássan ja ealáhuseallin
   sáhttá  bisuhuvvot.  Birasgáhttendepartementa boahtá váldit oktavuođa
   Sámedikkiin   ja   lagabui   guorahallat   movt   sáhtášii   buoridit
   gieđahallanvugiid  luonddusuodjalanlága  rámma  siskkobealde vai sámi
   beroštumit vuhtiiváldojuvvojit buoremus lági mielde. Sámediggi moaitá
   mearrádusa    viiddidit    Rávttošvuomi    álbmotmeahci   ja   ođđa
   Rávttošvuomi  suodjemeahci  go mearrádusas eai váldo sámi beroštumit
   doarvái  bures  vuhtii.  Birasgáhttendepartementa dáhttu čujuhit ahte
   dát   suodjalusášši   meannuduvvui  dábálaš  dárkilit  gustojeaddji
   áššemeannudannjuolggadusaid mielde. Sámi beroštumiin lea iešguđet
   dásiin  meannudanproseassas leamaš buorre liiba buktit mearkkašumiid
   ja   evttohusaid   iešguđet   suodjalusplánaevttohusaide.  Boađusin
   šattai  ahte  sámi  beroštumit ja erenoamážit boazodoalu sávaldagat
   leat sihkkaraston hui buori vuogi mielde. Birasgáhttendepartementa lea
   čilgen   dán   sierra   reivves  Sámediggái  guovvamánu  24.b.  2003.
   Ráđđehus   lea  borgemánu  29.b.  2003  ásahan  ođđa  álbmotmeahci
   Møysalen-guovllus   Lofuohtas   ja   viiddidan   Børgefjell  ja  Bajit
   Báhčaveaji    álbmotmehciid    Davvi-Trøndelágas    /Nordlánddas   ja
   Finnmárkkus.   Dáid   álbmotmehciid   njuolggadusat  leat  heivehuvvon
   guovlluid   sámi   ealáhusaide,   ee.   boazodollui.   Dát   lea   ee.
   čalmmustahttojuvvon   álbmot-   mehciid   ulbmilnjuolggadusain.   8.3
   Báhčinguovllut  ja  sámi  beroštumit  Sámediggi  čujuha  ahte  sámi
   ealáhusaide   váikkuhit   Suodjalusa  plánat  viiddidit  ja  rievdadit
   báhčinguovlluid  geavaheami  sámi  guovlluin  hui  negatiivvalaččat
   (kap.  3.7.4). Suodjalusas leat dihto meari báhčinguovllut, ja Norgga
   sihkarvuođa  bisuheamis  lea  dárbbašlaš  sáhttit  hárjehallat dáin
   guovlluin.  Dát  gusto  maiddái daidda báhčinguovlluide mat leat sámi
   guovlluin.  Ii  doala  deaivása,  nu movt čujuhuvvo jahkedieđáhusas,
   ahte   ovdal   lea   leamaš   plána   hirbmadit  viiddidit  Hálkavári
   báhčinguovllu.   Lea   duššefal   leamaš   sáhka   veahá  heivehit
   báhčinguovllu  rájiid  eatnamiid  mielde.  Áiggi mielde dáidá dattege
   šaddat   áigeguovdilin   ásahit   ođđa   sihkarvuođaguovllu   dálá
   báhčinguovllu   olggobeallái.  Hálkavári  báhčinguovllu  heivehuvvon
   geavaheapmi  lea  deaŧalaš,  ii  duššefal  sihkkarastin dihte ahte
   Suodjalus  beassá  hárjehallat nu movt lea dárbbašlaš, muhto maiddái
   sihkkarastin    dihte    ahte    Suodjalus    bisuhuvvo   Finnmárkkus.
   Kulturmuittuid   duođašteami  oktavuođas  Setermoen  báhčinguovllu
   suohkanoasseplána dáfus, čuovvu Statsbygg plána- ja huksenlága. Láhka
   ii   gáibit   dákkár  duođašteami  suohkanoasseplánaid  ráhkadeamis.
   Regulerenplána  ráhkadeami  oktavuođas,  mii lea nubbe lávki, gáibida
   dattege  láhka  dákkár  duođašteami. Go báhčinguovlluid geavaheapmi
   sámi    guovlluin   lea   plánejuvvome   rievdaduvvot,   de   deattuha
   Suodjalusdepartementa    lagas    oktavuođa   sámi   beroštumiiguin.
   Báhčinguovlluid  boahttevaš  geavaheapmi  galgá  čuovvut  Norgga ja
   gaskariikkalaš riektenjuolggadusaid, dás maiddái eamiálbmoga rivttiid
   ja   gaskariikkalaš   konvenšuvnnaid.  Ulbmil  lea  ahte  Suodjalusa
   doaimmat báhčinguovlluin galget sáhttit čađahuvvot nu ahte nu unnán
   go vejolaš vahágahttet báikkálaš beroštumiid, dás maiddái sámiid ja
   boazodoalloealáhusa  beroštumiid.  KRD  - St.died. nr. 10 (2003-2004)
          
         9   Sámi   guovlluid   riektedilli   ja   eanan-  ja
   luondduriggodagaid  hálddašeapmi  9.1  Finnmárkkoláhka  Ot.prp.nr. 53
   (2002-2003)   Láhka   Finnmárkku   fylkka   riektedili   ja  eanan  ja
   luondduresurssaid  hálddašeami  birra  (Finnmárkkoláhka)  ovddiduvvui
   njukčamánu  4.b.  2003.  Ráđđehus  lea láhkaárvalusas evttohan ahte
   ásahuvvo  ođđa  ja  iehčanas  orgána  (Finnmárkkoopmodat) masa 95 %
   Finnmárkku   fylkka   areálas   sirdojuvvo.  Evttohuvvo  maiddái  ahte
   nammaduvvo   stivra   mii   jođiha  Finnmárkkoopmodaga.  Dán  stivrii
   nammadeaba Finnmárkku fylkkadiggi ja Sámediggi golbma láhtu goabbánai,
   ja  dasto  nammada  stáhta ovtta láhtu geas ii leat jienastanriekti ja
   gii  earret  eará  galgá  doalahit  oktavuođa  Finnmárkkoopmodaga  ja
   guovddáš    eiseváldiid    gaskka.    Sámediggi    beassá   váikkuhit
   areálahálddašeapmái  go  oažžu  válddi ráhkadit njuolggadusaid dasa
   movt  galgá  árvvoštallat  váikkuhusaid  sámi kultuvrii, boazodollui,
   ealáhusdoaimmaheapmái   ja   servodateallimii   go  meahccegeavaheapmi
   rievdá.  Buot  almmolaš  eiseválddit mat meannudit áššiid Finnmárkku
   rievdaduvvon   meahccegeavaheami   oktavuođas   galget   atnit   dáid
   njuolggadusaid   vuođđun.  Rievdaduvvon  meahccegeavaheami  áššiin
   galgá  Finnmárkkoopmodat árvvoštallat movt rievdadeapmi váikkuha sámi
   kultuvrii,  boazodollui,  ealáhusdoaimmaheapmái  ja  servodateallimii.
   Árvvoštaladettiin  dán galget Sámedikki mearridan njuolggadusat adnot
   vuođđun.     Dákkár    áššiin    gustojit    maiddái    erenoamáš
   áššemeannudannjuolggadusat   mat   galget   sihkkarastit  ahte  sámi
   beroštumit   vuhtiiváldojuvvojit.  Stuoradiggi  lea  dál  meannudeame
   láhkaárvalusa.  Sámedikki ollesčoahkkimis miessemánus 2003 ovddidedje
   NSR'     ovttasbargojoavku,     Guovddášbellodaga    sámediggejoavku,
   Bargiidbellodaga sámediggejoavku ja Sámi válgalihttu oktasaševttohusa
   oktan     oainnuigun     ja     mearkkašumiiguin    láhkaevttohussii.
   Oktasaševttohus      lea      sáddejuvvon      Stuoradiggái.      9.2
   Sámivuoigatvuođal*li   tena*vdegotti   bargu   Finnmárkku  lulábealde
   Sámivuoigatvuođalávdegoddi joatká barggu Finnmárkku lulábealde iežas
   mandáhta   mielde.   9.3   Mineráladoaimmaid   viidáset   ovdánahttima
   rámmaeavttut   Ođđa  Finnmárkkoláhkaevttohusa  olis  lea  ráđđehus
   evttohan  rievdadit  dálá  báktelága  ja  ásahit sierra njuolggadusaid
   Finnmárkku     várás,    sihkkarastin    dihte    sámi    beroštumiid
   mineráladoaimmaid oktavuođas ILO-soahpamuša nr. 169 álgoálbmogiid ja
   čearddalaš  álbmogiid  birra  iešheanalis  stáhtain  15. artihkkala
   mielde.  Bákteláhka  huksejuvvo  báktefriddavuođa  prinsihpa  ala dan
   birra  ahte  juohkehaččas  lea  vuoigatvuohta  lága  eavttuid mielde
   ohcat,  iskat  ja  oažžut  alcces  mihtiduvvot  ozolaš  minerálaiđ
   gávdnosiid  iežas  dahje  earáid  eatnamiin,  vrd.  báktelága  2.  §.
   Ráđđehusa    rievdadusevttohusat    mielddisbuktet   čuoldima   dán
   prinsihpas    dan   bokte   go   Finnmárkku   báktedoaimmahatáššiide
   ásahuvvojit   sierra   áššemeannudannjuolggadusat.   Lassin   ođđa
   áššemeannudannjuolggadusaide  evttohuvvo  maiddái  ahte  eiseválddit
   sáhttet gieldit minerálalobiid ohcamiid dábálaš deasttaid geažil, ja
   ahte    sámi    beroštumiide   biddjo   erenoamaš   deaddu   diekkár
   árvvoštallamis.  Maŋit  áiggis  sáhttet  dát  njuolggadusat  biddjot
   ođđa   minerálalága  mearrádussan.  Eahpeozolaš  minerálat  2  leat
   eananeaiggáda   opmodat,   ja  bissot  álo  eananeaiggáda  opmodahkan.
   Finnmárkkoláhka    evttoha   ahte   Finnmárkkoopmodat   (FO)   oažžu
   eananbáhpira  95  %:ii  Finnmárkku  eatnamiidda. Dát mielddisbuktá ee.
   ahte     FO     omd.     oažžu     oamastanvuoigatvuođa    vejolaš
   diamántagávdnosiidda dáin eatnamiin. Sajádaga bokte Finnmárkkoopmodaga
   stivrras  ožžot  sámit  stuora  válddi  áššiin main gieđahallojit
   doaimmat   eahpeozolaš   minerálaid   dáfus.   Barggu   olis   ođđa
   minerálalágain  leat  dollojuvvon  čoahkkimat  sihke hálddahuslaš ja
   politihkalaš   dásis  Sámedikki  ja  Ealáhus-  ja  gávpedepartemeantta
   gaskka.  Ráđđehus  lea čielgasit deattuhan ahte láhka galgá deavdit
   Norgga   álbmotvuoigatvuođalaš   geatnegasvuođaid   sámiid   guovdu
   álgoálbmogin.    9.4    Oljo-    ja    gássabohkan    Ráđđehus   lea
   čielggadišgoahtán     birrajagi     petroleumdoaimma    váikkuhusaid
   Lufuohta-Bárentsábi    guovllus   (ULB),   sihkkarastin   dihte   ahte
   petroleumdoaibma   davimus  mearraguovlluin  dáhpáhuvvá  bealuštahtti
   rámmaid   siskkobealde3.   Čielggadeami   ulbmilin   lea  ovdanbuktit
   guovddážeamos  biraslaš, guolástuslaš ja servodatlaš váikkuhusaid
   birrajagi   petroleumdoaimma   olis   dán  guovllus.  Čielggadanbargu
   álggahuvvui   álggus   2002  ja  čielggadeami  prográmma  sáddejuvvui
   gulaskuddamii     geassemánus     2002.     Leat    čađahuvvon    26
   vuođđodutkamuša  iešguđet surggiin, ja čoahkkáigeassinraporta ja
   namuhuvvon  dutkamušat  leat almmuhuvvon gulaskuddamii suoidnemánu 1.
   beaivvi  2003.  Maŋŋel  go čielggadeapmi sáddejuvvui gulaskuddamii,
   lea  Oljo-  ja energiijadepartementa ovttas Eanandoallodepartemeanttain
   ja  Gielda-  ja  guovludepartemeanttain  čoahkkimastán  Sámedikkiin ja
   boazodoalloorganisašuvnnaiguin.     Doppe    sohppojuvvui    ráhkadit
   čilgehusaid das movt sámi beroštumit leat leamaš mielde ULB barggus
   ja    movt   dat   boahttevuođas   váldojuvvojit   mielde   ollislaš
   hálddašanplána  oktavuođas,  mas  UBL lea oassin. 9.5 Čáhputguovllu
   hálddašanvuogi  hábmen  Golggotmánu 5.b. 2001' Allariekteduopmu attii
   priváhta  eananeaiggádiidda  ja  riekteoamasteddjiide rievtti oamastit
   Čáhputguovllu,   maid   Statskog   ovdal   oamastii  formálalaččat.
   Opmodatgažaldat  árvvoštallojuvvui  dološ  áiggi  rájes  geavaheami
   vuođul  ja dainna go guovllu leat eanas sámit atnán ja atnet ain. Dán
   birra  čilgejuvvo  St.dieđáhusas nr. 33 (2201-2002) 20. kap. Gielda-
   ja  guovludepartementa lea addán ekonomalaš doarjaga čielggadit movt
   Čáhputguovllu galggašii hálddašit. Ráđđehus čuovvu dalle dan mii
   lea   ovdal   celkon   stuoradiggedieđáhusas   sámepolitihka   birra,
   namalassii  ahte  dál  lea  Olmmáivákki  ássiid  duohken árvvoštallat
   siskkáldasrievttálaš  dili  mii gullá eaiggáduššanhápmái, ja ásahit
   vuogas   guovlluhálddašeami  boahtteáigái.  Ráđđehusa  doarjja  lea
   maiddái  oaivvilduvvon  dasa  ahte  gávdnat  buori čovdosa hálddašit
   Čáhputguovllu,  ja  dasa ahte nannet viidáset guovlluávkkástallama ja
   hálddašeami  mii  heive báikkálaš olbmuid sávaldagaide. Doaibmabidju
   lea  ávkkálaš  báikki  álbmogii,  ja  dat  boahtá addit ábas dieđuid
   eiseváldiide   das   movt   dákkár   oktasaš  eaiggáduvvon  guovlluid
   hálddašeapmi  sáhttá organiserejuvvot. 9.6 Álgoálbmotvuoigatvu ođaid
   gelbbolašvuođaguovdd*lit       ena*š      Álgoálbmotvuoigatvuođaid
   gelbbolašvuođa-guovddáš  rahppui  formálalaččat  čakčamánu 1.b.
   2003.4   Gelbbolašvuođaguovddáža   ulbmil  lea  buoridit  máhtu  ja
   ipmárdusa  álgoálbmotvuoigatvuođaid  birra  ja  sámi  vuoigatvuođaid
   birra.  Okta  guovddáža  stuorámus hástalusain lea hukset ásahusa mas
   lea  fágalaš  fierpmádat ja deaddu álgoálbmotgažaldagain. Gaskaoamit
   fertejit heivehuvvot iešguđet ulbmiljoavkkuide mat Guovddážis leat.
   Guovddáža    boahtteáigái    lea    deaŧalaš    ahte   buresdoaibmi
   diehtojuohkinstrategiijjat ovdánahttojuvvojit. Sámediggi ja Gielda- ja
   guovludepartementa  leat  ovttas  nammadan  guovddáža  stivrra,  Sámi
   Instituhta   ja  Sámi  allaskuvlla  evttohusaid  vuođul.  Gielda-  ja
   guovludepartementa   ja   Olgoriikkadepartementa  ruhtadit  guovddáža
   doaimma.   9.7   Sis-Finnmárkku   diggegoddi   Sis-Finnmárkku   ođđa
   duopmostuollu   -   Sis-Finnmárkku  diggegoddi  rahppojuvvo  1.1.2004.
   Diggegoddi  lea  ásahuvvon  Deanu  gildii.  Ráđđehus  oaivvilda ahte
   duopmostuolu  ásaheapmi  lea  deaŧalaš sámi gillii ja kultuvrii. Lea
   sávahahtti  ahte  sámi  álbmot  galgá dovdagoahtit riektelágádusa leat
   eanet  olahahttin,  ja  ahte  riektelágádusa  máhttu  sámi  vieruid ja
   riekteáddejumi birra buorrána. Čujuhit maiddái St.dieđáhussii nr. 33
   (2001-2002),  kap.  3.3.  Deanus  lea  álggahuvvon prošeakta man olis
   galgá  ráhkaduvvot  sámi juridihkalaš terminologiijja. Dát prošeakta
   oažžu    doarjaga   ee.   Justiisadepartemeanttas   ja   Gielda-   ja
   guovludepartemeanttas.  Noter  [1] Ozolaš minerálat leat metállat maid
   iežasdeaddu  lea eanet go vihtta ja dakkár metállaid málmmat, ja dasa
   lassin  metállat  titan  ja  arsen  ja  daid málmmat, magnehtakiisa ja
   riššakiisa.  Čuldojuvvon  leat jeagge- ja mearramálbma ja alluviála
   golli,  gč. báktelágá 1. §. [2] Eahpeozolaš minerálat leat minerálat
   mat eai leat ozolaččat ja maid báktelágá 1. § definišuvdna čuoldá.
   [3]  Vrd.  mearkkašumiin  Sámedikki  jahkedieđáhusas kap. 3.7.5. [4]
   Geahča St.dieđ.nr 21 (1999- 2000). Olmmošárvu guovddážis kap. 4.6.2,
   St.dieđ.nr 55 (2000-2001) kap. 3.6 ja St.dieđ.nr 33 (2001-2002) kap.
   3.2   KRD   -   St.died.  nr.  10  (2003-2004)    
         10 Sámi
   jienastuslohku,  ovddasteapmi  ja  válga  10.1  Sámedikki  válgaortnet
   Sámedikki   válgaortnet   lea   meannuduvvon   St.dieđáhusas  nr.  33
   (2001-2002),    kap.    4.4    ja    čilgejuvvo   maiddái   Sámedikki
   jahkedieđáhusas,  kap.  2.3. Gielddakomitea lea máŋgga háve ovddidan
   mearkkašumiid Sámedikki válgaortnega birra, maŋemus Evttohusas S.nr.
   110  (2002-2003).  Lávdegotti  eanetlohku doarju dan ahte Stuoradikkis
   ain   galgá   leat   váldo  ovddasvástádus  sámediggeválggaid  hárrái.
   Eanetlogumearkkašumiin   dáhttu   komitea   maiddái  ee.  ráđđehusa
   árvvoštallat   álggahit   dássenmandáhttaortnega,   ja  árvvoštallat
   doaibmabijuid  mat  sihkkarastet  eanet  nissonovddasteami Sámedikkis.
   Válgaortnega  mielde  válljejuvvojit  Sámedikki  39  ovddasteaddji  13
   válgabiires, ja leat 3 ovddasteaddji guđege biires, beroškeahttá das
   galle olbmo juohke biires leat jienastuslogus. Iešguđet válgabiiriid
   ovddasteaddjit    sáhttet    ipmirduvvot    geográfalaččat   boastut
   juogaduvvon.  Dasa  lassin  rievddada  válgasearvan ja jienastuslohkui
   searvan  sámediggeválggaid oktavuođas. Stuoradikki gielddakomitea lea
   dán geažil ja Sámedikki váilevaš nissonovddasteami geažil, čujuhan
   ahte  dát  sáhttá  váikkuhit  Sámedikki  legitimitehtii. Sámediggi lea
   mearridan   nammadit   áššedovdilávdegotti   mii  galgá  guorahallat
   válgaortnega   iešguđet  beliid.  Sámediggi  lea  maiddái  mearridan
   doarjut   ortnega   mas  leat  njeallje  dássenmandáhta,  vai  šaddet
   oktiibuot   43   ovddasteaddji   Sámedikkis.   Dássenmandáhtat  galget
   várrejuvvot  sohkabeallái  mas leat unnit ovddasteaddjit, dassá go lea
   unnimusat  40  pst.  goappáge  sohkabealis  Sámedikki ovddasteaddjiin.
   Stuoradiggi       lea      dáhtton      ráđđehusa      árvvoštallat
   dássenmandáhttaortnega,   ja   molssoevttolaččat  juohkit  daid  dan
   sohkabeallái  mas  leat menddo unnán ovddasteaddjit. Ráđđehus dáhttu
   árvvoštallat   válgaortnega  iešguđet  beliid  oppalaččat.  Danne
   vuordit rievdadeami árvvoštallamiin ja dássenmandáhtaid juohkimiin ja
   eará      válganjuolggadusaid      árvvoštallamiin      dassá      go
   áššedovdilávdegotti  raporta  válbmana,  ja dassá go Sámediggi buktá
   evttohusaidis.  Ráđđehus  ovddida evttohusa rievdadit sámelága § 2-6
   ja  dan bokte čuovvut Sámedikki evttohusa čohkket sámi jienastuslogu
   čállima.   Evttohusas  celko  ee.  ahte  sámi  jienastuslohkui  galgá
   čálihit  Sámedikkis boahtteáiggis, eaige suohkaniin. Evttohusa mielde
   galgá  Sámediggi ovttasráđiid Álbmotregistrerema guovddáškantuvrrain
   deavdit čállima guovddáš álbmotregistarii ja fuolahit ahte suohkanat
   ožžot ollislaš ja loahpalaš válgalogu sámediggeválggaide. Evttohus
   lea     sáddejuvvon     gulaskuddamii    buot    suohkaniidda,    sámi
   organisašuvnnaide,  departemeanttaide  ja  guoskevaš  ásahusaide, ee.
   Sámediggái ja Álbmotregistrerema guovddáškantuvrii. 10.2 Nissonolbmot
   ja  sámi  jienastuslohku  kap.  541,  72.  poastta  bokte Sámi giella,
   diehtojuohkin jna. juolluduvvui 2003:s 1 mill kr ovttasbargoprošektii
   Sámedikkiin  mas  okta  váldoulbmil lea buoridit diehtojuohkima sámiid
   birra  ja  sámiid  servodateallima  birra vai eastadivččii negatiiva
   guottuid  sápmelaččaide  ja sámi gažaldagaide. Ulbmil prošeavttain
   leat    maiddái    oččodit    eanebuid    čálihit   iežaset   sámi
   jienastuslohkui. Leat unnán nissonolbmot jienastuslogus, namalassii 36
   pst,  vrd  raportta «De nye samene» (Ođđa sápmelaččat). Sámedikkis
   leat  dán áigodagas 18 pst. nissonolbmot, namalassii leat Sámedikki 39
   álbmotválljejuvvon    ovddasteaddjis    duššefal    7   nissonolbmo.
   Nissonolbmot  ja  nuorat  leat  dán  prošeavtta  váldoulbmiljoavkkut.
   Doaibmabijuide   leat   vuođđun  ovddeš  iskkademiid  gávdnosat  ja
   rávvagat.   Norsk  Gallupa  «Undersøkelse  om  Sametinget  og  samiske
   forhold»  (Iskkadeapmi  Sámedikki ja sámi diliid birra) (2001) čájeha
   ahte  Sámedikki  diehtojuohkindoaibmabijut  sámi  jienastuslogu hárrái
   2001:s  lihkostuvve  ja  olahedje vuoruhuvvon ulbmiljoavkkuid. Dattege
   eai  leat  eanet  nissonolbmot sámi jienastuslogus. Ođđa ja gievrrat
   gaskaoamit   dárbbašuvvojit   jus   galgá   olahit   ja   mobiliseret
   nissonolbmuid.  Diehtojuohkin  mas nissonolbmuidáššit deattuhuvvojit
   sáddejuvvo buot ruovttuide ulbmilguovllus. Buohkat geat devdet 18 jagi
   ožžot   dieđuid   vuoigatvuođaid   birra   sámi  jienastuslogu  ja
   sámediggeválggaid        oktavuođas.       Nissonolbmuide       galgá
   ovttadássásašvuohta    ja   politihkalaš   váikkuhus   deattuhuvvot.
   Prošeakta  loahpahuvvo  2005:s.  KRD  -  St.died.  nr. 10 (2003-2004)
          
           11   Sápmelaččaid   vákšun   Sámediggi   namuha
   jahkedieđáhusastis   Lund-kommišuvnna   raportta,   ja  lea  máŋgga
   oktavuođas  dáhtton  sámiid  ja  sámepolitihkalaš doaimmaid vákšuma
   erenoamážit  čilgejuvvot.  Norgga  rievtti  mielde galget politiijat
   ovdalgihtii  eastadit, almmustahttit, bissehit dahje doarridit lobihis
   daguid.  Jus dagut várohuvvojit leat vahágin stáhta iešheanalisvuhtii
   ja  sihkarvuhtii,  dahje oaivvilduvvojit leat lobihis vákšundoaibman,
   sabotášan  dahje  politihkalaččat motiverejuvvon veagalváldimin, de
   gullet  dát Politiija sihkarvuođabálvalusa vuollái (ovddeš Politiija
   vákšunbálvalus).   Bálvalusa   doaimma   dárkkista   ee.  Stuoradikki
   vákšun-,  gozihan- ja sihkarvuođabálvalusa dárkkistanlávdegoddi - nu
   gohčoduvvon  EOS-lávdegoddi. Lávdegotti bargorámmat leat mearriduvvon
   guovvamánu   3.b.   1995'   lágas,   nr.   7   vákšun-,  gozihan-  ja
   sihkarvuođabálvalusa     dárkkisteami     birra.    Sámiid    vákšun
   čearddalašvuođa   beliid   vuođul,  lea  ovddiduvvon  Stuoradiggái
   Stuoradikki EOS-lávdegotti 2002' jahkedieđáhusa meannudeami olis. 16.
   dokumeanttas    (2002-2003)    Stuoradikki    vákšun-,   gozihan-   ja
   sihkarvuođabálvalusa dárkkistanlávdegotti 2002' jahkedieđáhusas, vrd
   Evtt. S.nr.  261  (2002-2003)  čuožžu  8. siiddu vuosttaš oasis ná:
   «Maŋemus    beannot    jagi    lea    mediain   ságastallojuvvon   ja
   imaštallojuvvon    leat   go   sápmelaččat   leamaš   vákšojuvvon
   čearddalašvuođa  geažil, ja ahte dáhpáhuvvá go dát ain. Ságat leat
   erenoamážit   bohciidan   áigemeari   guhkideami   oktavuođas  ohcat
   geahčadanásahusain (dárogillii: innsynsorganene) lobi beassat oaidnit
   Politiija sihkarvuođabálvalusa (PST') arkiivvaid. Mediaságaid geažil
   lea   dárkkistandoaimma   lávdegoddi   2002:s  erenoamážit  deattuhan
   áššiid   ja   registreremiid   mat   gusket  sápmelaččaide.  Ferte
   deattuhuvvot ahte lávdegoddi lea geahčadan áššebeliid maid bálvalus
   lea  atnán  áigeguovdilin  dál.  Ii  leat  lávdegotti  bargu čađahit
   iskkademiid main lea historjjálaš hápmi. Iskkademiid boađus lea ahte
   lávdegoddi 2002:s lea mearkkašan guokte registrerema main leat olbmot
   geain  lea  sámi duogáš ja maidda lea váttis oaidnit fágalaš ákkaid.
   Bálvalus  bivdojuvvui  ođđasis  árvvoštallat  dáid  registreremiid.
   Lávdegottis  ii  lean  vuođđu  čuoččuhit dáid registreremiid leat
   dahkkon  etnihkalaš  gullevašvuođa  vuođul  dahje  ahte dát olbmot
   ledje  registrerejuvvon  lobálaš politihkalaš doaimmaid geažil. Dát
   gusto  maiddái  oppalaččat  daid  áššiide ja registreremiidda maid
   lávdegoddi  lea geahčadan, ahte ii oro leame mihkke mii geažuha ahte
   sámi   gullevašvuohta   dahje   sámepolitihkalaš  doaibma  livččii
   vuođđun  registreremii  dahje  earalágán  vákšundoaibmabijuide  dán
   áigge.  Lávdegoddái  lea  boahtán  vástádus  dán  guovtti registrerema
   hárrái.   Bálvalus   mearridii   ahte   ii   leat   vuođđu   bisuhit
   registreremiid   ja  ahte  danne  leat  dat  sihkkojuvvon.»  Politiija
   vákšunbálvalusa   (dál   Politiijja   sihkarvuođabálvalus)  doaimmat
   máŋŋel  soađi  leat  dál dárkilit guorahallojuvvon. Guovvamánu 1.b.
   1994   nammadii  Stuoradiggi  nu  gohčoduvvon  Lund-kommišuvnna  mii
   galggai čielggadit buot čuoččuhusaid dan birra ahte ee. Politiijja
   vákšunbálvalus  dahje  olbmot  guđet  leat  bargan  bálvalusas  leat
   vákšon   Norgga   ássiid   eahpevirolaččat.   Kommišuvdna   geigii
   raporttastis   Stuoradikki  presidentii  njukčamánu  28.b.  1996,  ja
   raporta  lea  das  maŋŋel  deaddiluvvon  15. Dokumentan (1995-1996).
   Lund-kommišuvnna  raporta  lea  hui viiddis dokumenta ja čájeha ahte
   bealit   maid   kommišuvdna   válddii   ovdan   leat   hui   dárkilit
   guorahallojuvvon.  Buohtalaga  Lund-kommišuvnna bargguin čađaheigga
   historihkkárguovttos  Trond  Bergh ja Knut Einar Eriksen historjjálaš
   iskkadeami  «Norgga  vákšun-  ja  gozihaneiseváldiid  ovttasbargu ee.
   politihkalaš  organisašuvnnaiguin/birrasiiguin maŋŋel soađi». Dát
   lei  fágahistorjjálaš  bargu  mas váldoulbmil lei čilget duohta dili
   historjjálaš  oktavuođas.  Historihkkárguovtto bargu lea almmuhuvvon
   girjjis  «Den  hemmelige  krigen»  (Cappelen  Akademisk  Forlag 1998).
   Ovdasánis čálliba soai ahte «Čállosa vuođđun lea čálalaš gálduid
   ja  njálmmálaš  dieđuid  viiddis  guorahallan,  maid  ollusat  sihke
   suollemas  bálvalusain  ja  ollusat  suollemas bálvalusaid olggobealde
   leat addán». Dasto čálliba: Barggusteame letne erenoamážit deattuhan
   gozihannguovddáža  (dárogillii: Overvåkingssentralen) ja Davvi-Norgga
   arkiivvaid,  oaivegávpotguovllu  ja  riikka davimus guovllu erenoamáš
   saji  dihte  dán  doaimmas».  Eai  Lund-kommišuvnna  raporttas eai ge
   girjjis   «Den   hemmelige  krigen»  boađe  ovdan  dieđut  das  ahte
   sápmelaččat leat leamaš vákšojuvvon čearddalašvuođa ruohttasiid
   dihte.   Girjji   II.   gahppálagas  227.  siiddus  čuožžu:  «Ferte
   deattuhuvvot    ahte    vákšunpolitiijat    eai    goassege   vákšon
   sápmelaččaid   viidát.   Ledje   čađat   duššefal  moattis  geat
   aktiivvalaččat vákšojuvvojedje.» Maŋemus jagiid vákšunpolitiijaid
   doaimmaid  iskkademiid  vuođul ferte deattuhit ahte leat čađahuvvon
   dárkilis    iskkadeamit    hui    viiddis    gáldomateriála   vuođul.
   Buhtadusortnega  bokte  mii  ásahuvvui  gaskaboddosaš  geahčadanlága
   (dárogillii: innsynsloven) bokte, čakčamánu 17.b. 1999 láhka nr. 73,
   sáhttet   sámit,   nu   movt   earát  nai,  gáibidit  beassat  oaidnit
   vákšunpolitiijaid  arkiivvaid  ja  gáibidit buhtadusa jus leat duohta
   vahága  gillán  vákšundoaimmaid  geažil. Ođđa guorahallan náppo ii
   mearkkaš  maide  ovttaskas  sápmelačča geahčadanvuoigavuhtii dahje
   buhtadusvuoigatvuhtii.    Justisdepartemeantta    reivves    Sámediggái
   27.11.2001 čilgejuvvui dárkilit movt vákšunpolitiijaid doaimmat leat
   iskkaduvvon  maŋemus jagiid. Muđui čilgejuvvui geahčadanláhka, dás
   maiddái buhtadusortnet ja EOS-lávdegoddi. Danne ii oainne departementa
   dárbbu  erenoamážit guorahallat/iskkadit vákšunpolitiijaid doaimmaid
   sápmelaččaid dahje sámi birrasiid guovdu. Čujuhit dattege dasa ahte
   ovdal lea dovddahuvvon Sámediggái ahte galgá árvvoštallojuvvot sáhttá
   go  Geahčadanlávdegotti  čállingoddi čilget galle sápmelačča leat
   ohcan   beassat   oaidnit   arkiivvaid   ja  meannudit  dáid  áššiid
   oppalaččat.  Muhto  dalle  eaktuduvvo  ahte sin sámi identitehta lea
   albmosis.  KRD  -  St.died.  nr.  10 (2003-2004)  
                12
   Buhtadus   oahppovahágahttojuvvon   sápmelaččaide   Sámediggi  váldá
   jahkedieđáhusastis   ovdan   gažaldaga  buhtadusa  birra  mii  gullá
   Sámeálbmot     fondda    hálddašeapmái.    Dát    gažaldagat    leat
   gieđahallojuvvon  St.dieđáhusas  nr. 10 (2002-2003) kap. 4.15. 2002'
   jahkedieđáhusas  dáhttu  Sámediggi  ráđđehusa  ođđasis  meannudit
   buhtadusášši.   Dađi  bahábui  leat  ádjánan  čielggadit  vejolaš
   čovdosiid sápmelaččaide guđet leat massán oahpu. Dát lea ee. danne
   go  maiddái  eará  joavkkut  garrasit  čuoččuhit  alddiineaset leat
   rievtti  oažžut  iešguđetlágán  buhtadusaid.  Ráđđehus  lea  dál
   mearridan  oppalaččat  árvvoštallat  movt dáid iešguđet joavkkuid
   gáibádusaid   sáhtášii   čorgadit   ja  dievaslaččat  dustet.  Dán
   árvvoštallama  boađus šaddá 2. mailmmisoađi oahppovahágahttojuvvon
   sámiid  gáibádusaid  meannudeami  vuođđun. Ráđđehus áigu deattuhit
   ahte  dáid  gáibádusaid  erenoamáš vuođđu ii láhppo. KRD - St.died.
   nr.  10  (2003-2004)      
         13 Riikkaidgaskasaš áššit 13.1
   ON'  cealkámuš álgoálbmogiid vuoigatvuođaid birra Norga šiehtadallá
   aktiivvalaččat ON' álgoálbmotcealkámuša birra mas maiddái Sámediggi
   lea  fárus.  1  Norgga bealis leat ee. geahččalan gávdnat čovdosiid
   álgoálbmogiid    iešmearridanvuoigatvuođa    gažaldahkii.    Norgga
   árvalusaid   mielde   bargojuvvo  dál  dan  guvlui  ahte  oppalaččat
   dohkkehit  álgoálbmogiid iešmearrideami mii heive daidda cealkagiidda
   mat lea ON' resolušuvnnas ráfálaš ovttasbarggu birra stáhatid gaskka
   mat  vuhtiiváldet  stáhtaid teritoriála integritehta seammás go vuhtii
   váldet    olmmošvuoigatvuođaid.    Sámediggi   lea   mielde   Norgga
   šiehtadallansáttatgottis.   Ráđđehus   áigu   váikkuhit  dasa  ahte
   šiehtadallamat     válbmanivčče     ovdal     go    Gaskariikkalaš
   álgoálbmotlogijahki (2004) nohká. Ulbmil lea ahte cealkámuš livččii
   mielde  nanneme álgoálbmogiid vuoigatvuođaid. Ráđđehusa oaivil sámi
   iešmearrideami hárrái lea muđui gieđahallojuvvon St.dieđáhusas nr.
   33   (2001-2002),   čuo.   4.1.   13.2  EU  ja  EEO  Sámediggi  váldá
   jahkedieđáhusastis   ovdan   dárbbu   deattuhit   EU/EEO   guoskevaš
   gažaldagaid.   Guovddáš,   guovllu  ja  báikkálaš  eiseválddiid  ja
   Sámedikki     ovttasbarggu    oktavuođajoavku    eurohpapolitihkalaš
   gažaldagaid hárrái, lea dan prošeaktajoavkku joatkka mii nammaduvvui
   miessemánus   2002.   Dát   joavku   lei  Eurohpapolitihkalaš  vuođu
   vuollásažžan  ja  ulbmilin  lei  ovddidit doaibmabidjoárvalusaid das
   movt  nannet  EU/EEO-áššiid  ovttasbarggu. Prošeaktajoavku ovddidii
   iežas  raportta EEO-koordinerenlávdegoddái ođđajagimánu 10.b. 2003.
   Raporttas  leat  22  doaibmabidjoevttohusa  maid  oktavuođajoavku dál
   galgá   čuovvolit.   Doaibmabijuin   leat   čuovvovaš  váldofáttát:
   Movttiidahttit eurohpadigáštallama sihke guovllu ja báikkálaš dásis,
   ee.  lágidit konferánssa 2003' čavčča, gos sámiid dilli boahttevaš
   Eurohpas  guorahallojuvvo;  Nannet  eurohpagelbbolašvuođa;  Buoridit
   diehtolonohallama ja ovttasbarggu guovddášhálddašeami ja suohkaniid,
   fylkkagielddaid        ja        sin       beroštusorganisašuvnnaid,
   riikaoasselávdegottiid   ja   Sámedikki   gaskka  eurohpapolitihkalaš
   gažaldagaid  hárrái.  Oktavuođajoavku  lea  oassi  dán barggus. Dasa
   lassin  ásahuvvo  oktavuođaforum politihkalaš dásis, masa namuhuvvon
   ásahusat   servet   ja   maid  Olgoriikkadepartementa  ja  Gielda-  ja
   guovludepartementa  jođihit; Movttiidahttit hukset fierpmádagaid main
   Eurohpa  regiovnnat  ja  regionála  organisašuvnnat  leat  mielde, ja
   maiddái  árvvoštallat vejolašvuođa buoridit oassálastima guoskevaš
   EU-prográmmain.    Leat    máŋggat   Interreg-prográmmat   main   lea
   mearkkašupmi    sámi   álbmogii.   Sámediggi   lea   leamaš   mielde
   prošeaktajoavkkus   mii  galgá  ovddidit  ovttasbarggu  regionála  ja
   báikkálaš   eisevaldiiguin.   Prošeaktajoavkku  raporta  geigejuvvui
   ođđajagis          2002.         Prošeaktajoavku         raporterii
   EEO-koordinerenlávdegoddái.  Dát  lea  danne  go  eurohpapolitihkalaš
   vuođđu     lea     čadnon    politihkalaš    dássái    Ráđđehusa
   Eurohpalávdegotti  bokte.  Norga  oassálastá aktiivvalaččat Interreg
   III-prográmmain.  Gielda-  ja  guovludepartemeantta bušeahta bokte lea
   Sámediggái  juolluduvvon  2.1  mill kr guovtti sámi prográmmii 2002:s,
   namalassii  Interreg  Sápmi  davvin  ja  Interreg  Åarjel Samien Dajve
   lulde.     13.3     Barentsovttasbargu     Sámediggi     lea    mielde
   Barentsovttasbarggus.  Iešguđet  fylkkagielddat  ja Sámediggi mákset
   ieža   goluid  dán  barggu  oktavuođas.  Eai  leat  makkárge  sierra
   almmolaš   doarjagat   dán  barggu  goluide.  Olgoriikkadepartemeantta
   bušeahta   bokte   juolluduvvo   jahkásaččat   su.   25   mill.  kr
   prošeaktadoaimmaide   Barentsčállingotti  bokte,  dás  maiddái  sámi
   prošeavttaide.    Lassin    dása    geavaha    Olgoriikkadepartementa
   jahkásaččat su. 160 mill. kr. eará prošeavttaide, nugo omd. biras-,
   ealáhusovddideami-,      dervvašvuođa-      ja     atomasihkarvuođa
   prošeavttaide.  Lassin  vel  juolluda  Gielda-  ja guovludepartementa
   buori  2 mill. kr. Barentsčállingoddái Girkonjárggas. 2003' čavčča
   váldá  Norga  Ruoŧa  maŋis badjelasás Barentsráđi jođieami boahtte
   guokte   jagi.   Seammás  váldá  Vesterbotten  badjelasás  Regionráđi
   ovdagotti  Nordlándda maŋis. 13.4 Ovttasbargu Suomain Stáhtaministtar
   Bondevik   ja   ovddeš   stáhtaministtar   Lipponen   leaba  álggahan
   ovttasbargoprošeavtta   ovcci   Davvi-Norgga   suohkana   ja   golmmá
   Davvi-Suoma  suohkana  gaskka.  Ulbmil lea movttiidahttit ovttasbargat
   riikkaráji  rastá ja njeaidit struktuvrralaš eastagiid. Finnmárkku ja
   Tromssa  fylkkasuohkanat ja Sámediggi leat mielde dán barggus. Raporta
   gárvána   jahkemolsuma  áigge.  13.5  Boazodoallu  ja  gaskariikkalaš
   ovttasbargu   Ráđđehus  doarju  ahte  ferte  láhčit  dili  nu  ahte
   «iešguđet   árktalaš   boazodoalloálbmogiidda   sihkkarastojuvvojit
   doarvái  ja  buorit  rámmaeavttut vai boazodoalloálbmogiid fágalaš ja
   kultuvrralaš  oktiiráđđen ovdána positiivalaččat,» nu movt daddjo
   Evttohusas    S.nr.   110   (2002-2003)   čuoggáš6.2.   Sirkumpolára
   boazodoalloálbmogiid  gaskariikkalaš  fága-  ja  gaskkustanguovddáža
   ásaheami  (mii maiddái lea namuhuvvon Evttohusas S.nr. 110 (2002-2003)
   proseassa  lea  juo  álggahuvvon,  mas  Eanandoallodepartementa  galgá
   guorahallat   makkár   vejolašvuođat  gávdnojit.  13.6  Álgoálbmogat
   veahkkedoaimmain  2001 jahkedieđáhusastis guorahallá Sámediggi iežas
   sajádaga  álgoálbmogiid  ja veahkkedoaimmaid ektui. Gažaldat lea maid
   guorahallojuvvon  St. dieđáhusas nr. 33 (2001-2002) kap. 15.2. NORADa
   ollislaš   veahkki   álgoálbmogiidda   lea  dál  su.  100  mill.  kr.
   jahkásaččat.  Dát sisttisdoallá veahki mas álgoálbmogat leat ollásit
   dahje    muhtun   muddui   ulbmiljoavkun.   Jus   rehkenastá   maiddái
   prošeavttaid  main  álgoálbmogat  leat unnit ulbmiljoavkun, de šaddá
   submi   mihá   stuorát.   Sihke   NORAD   ja   ambassádat   hálddašit
   álgoálbmotdoarjaga,    muhto    eanas   oassi   manná   eaktudáhtolaš
   organisašvunnaid  bokte.  Maiddái  Norga  addá  ekonomalaš  doarjaga
   álgoálbmogiidda  ja normatiiva bargui multiralaterála geainnuid bokte.
   Sámi  dutkamiid  guovddáš  Tromssa  universitehtas  oažžu  doarjaga
   lágidit  jahkásaš  Foruma  álgoálbmot-veahkkedoaibmaáššiin. Dát lea
   dán  suorggi  veahkkeásahusaid  gávnnadanbáiki. Olgoriikkadepartementa
   lea   1990-logu   gaskkamutto   rájes  juolludan  Sámediggái  doarjaga
   riikkaidgaskasaš  doaimmaide. Sámeráđis leat ovttasbargoprošeavttat
   álgoálbmogiiguin  Lulli-Amerihkas,  Afrihkas  ja  arktalaš  guovllus.
   Ráđđehus  dáhttu ahte álgoálbmogiid bargu veahkkedoaibmaoktavuođain
   nannejuvvo.  Vuoigatvuođaperspektiiva  galgá  ain  leat  ovttasbarggu
   vuođđogeađgin  ja  iešguđet  kanálaid  veahkki galgá ovttastuvvot
   buorebut,   ja   dan   ulbmilin   lea   eanet   ollistuvvon   doaibma.
   Álgoálbmotdoarjaga ferte maiddái geahččat
   Johannesburg-váldočoahkkima  čuovvoleami  oktavuođas,  erenoamážit
   biologalaš   girjáivuođa   barggu  oktavuođas  álgoálbmotguovlluin.
   Norgga, sámi ja riikkaidgaskasaš álgoálbmotbirrasiid oktavuohta galgá
   nanosmahttojuvvot.  Lea  gulahallon  Sámedikkiin ođđa njuolggadusaid
   ráhkadeami   dáfus   álgoálbmodoaimmaid   birra  veahkkedoaimmain,  ja
   Olgoriikkadepartementa/NORAD   háliidit   joatkit   buori  gulahallama
   Sámedikkiin  váldo álgoálbmotáššiin. Mihá stuora oassi veahkis manná
   dál    Latin    Amerihkii.   Ráđđehus   atná   deaŧalažžan   ahte
   álgoálbmotgažaldagat   maiddái   Asias   ja  Afrihkas  ožžot  eanet
   fuomáštumi.  Gielda-  ja  guovlodepartementa t i l r å r : Gielda- ja
   guovlodepartemeantta  skábmamánu  14.b.  2003 árvalan Sámedikki doaimma
   birra    2002:s   sáddejuvvo   Stuoradiggái.   Noter   [1]   Sámedikki
   jahkedieđáhus  kap.  2.10  ja  3.11 KRD - St.died. nr. 10 (2003-2004)
          
         Mildosat   1   Sámedikki   2002   jahkedieđáhus   1
   Jahkedieđáhusa  perspektiivvat Sámelága § 1-3 vuođul galgá Sámedikki
   jahkedieđáhus     sáddejuvvot    Gonagassii.    Ráđđehus    ovddida
   Stuorradiggái   jahkásaš   stuorradiggedieđáhusa  Sámedikki  doaimma
   birra.  Sámedikki  dieđáhusrutiinnain  lea dasto 4-jagi perspektiiva.
   Stuorradiggi  lea  sámelága  mearrádusa oktavuođas maiddái mearridan,
   ahte  oktii  juohke  stuorradiggeáigodagas  ovddiduvvo  dieđáhus daid
   doaibmabijuid  birra  mat  galget sihkkarastit ja ovddidit sámi giela,
   kultuvrra   ja   servodateallima.   Dán  prinsihppadieđáhusas  galget
   eiseválddit   dasto   guorahallat  vuđoleappot  ja  prinsihpalaččat
   Ráđđehusa   sámepolitihka  juohke  stuorradiggeáigodagas.  Sámedikki
   áigumuššan   lea   ahte  2003  jahkedieđáhusas  galgá  čilgejuvvot
   dásseárvvu  duohta  dilli,  geahča  dásseárvolága  § 1a. 2 Hástalusat
   boahtteáiggis  2.1  Iešmearrideapmi ja vuoigatvuođat Sámediggi bargá
   sámi  iešmearrideami  sisdoalu  viidásetovddidemiin.  Iešmearrideami
   sámi   áddejupmi  vuođđuduvvo  riikkaidgaskasaš  norpmaide  ja  dan
   ovdáneapmái    mii    lea   dáhpáhuvvan   sihke   rievttálaččat   ja
   politihkalaččat riikkaidgaskasaš forain. Sámedikkis lea beroštupmi
   ahte  sámi  iešmearrideapmi  heivehuvvo  min  áigái,  seammás  go das
   vuhttojit  sámi  álbmoga iežas árvvut ja eallinvuohki. Sisdoallu sámi
   álbmoga   iešmearrideamis  galgá  mearriduvvot  dássásaš  ja  duohta
   šiehtadallamiid  bokte  guovtti ovttaárvosaš beali gaskka. Danne lea
   guovddáš    doaibman    šiehtadallangeatnegasvuođa    fievrrideapmi
   Sámedikki  ja  eiseválddiid  gaskka.  Geatnegasvuohta ferte siskkildit
   eanet  go  ráđđádallama  ja  diáloga,  ja  dat  ferte  geatnegahttit
   goappašiid  beliid.  Dát  gusto maiddái vuoigatvuođaide eatnamiidda,
   čáziide  ja  luonddoriggodagaide.  Ovddasvástádusa  ja  váikkuhanfámu
   ektui  ráji  geassin  sámi  ja  norgalaš  eiseválddiid  gaskka  ferte
   čovdojuvvot   duohta   šiehtadallamiiguin  ja  šiehtadusaiguin.  Nu
   johtilit  go  lea  vejolaš  ferte  biddjojuvvot  lávdegoddi  mas leat
   Ráđđehusa    ja    Sámedikki    ovddasteaddjit    čielggadit   movt
   šiehtadallamiid galgá čađahit. Sámediggi gáibida ahte eamiálbmogiid
   vuoigatvuođat našuvnnalaš ja riikkaidgaskasaš dásis nannejuvvojit.
   Bargu   Sámedikki   vuoigatvuođapolitihka   konkrehtan  dahkamiin  ja
   viidáset  ovddidemiin  riikkaidgaskasaš  riekteovdáneami  vuođul, ja
   daid    riekteprinsihpaid    vuođul    mat    gusket    eamiálbmogiid
   vuoigatvuođaide  sihke  našuvnnalaččat  ja  álbmotrievttálaččat,
   jotkojuvvo.  Eamiálbmogiid vuoigatvuođat árbevirolaš máhtolašvuođa
   ektui  leat  ovddiduvvomin  riikkaidgaskasaččat,  ja  Sámediggi áigu
   aktiivvalaččat  váikkuhit dan ahte sámi árbevirolaš máhtolašvuohta
   kártejuvvo    ja    suodjaluvvo    riikkaidgaskasaš   njuolggadusaide
   dávistettiin.    Sámediggi    áigu   dárkilit   čuovvut   ráđđehusa
   proposišuvnna  ođđa  Finnmárkolága  ektui  ja  barggu  ođđa  sámi
   vuoigatvuođalávdegotti  ektui  Romssa, Norlándda ja oarjelsámeguovllu
   ektui.  Sámiin  leat  vuoigatvuođat  oljo-  ja gássagávdnosiidda sámi
   resursaguovlluin,  ja  danne gáibidage Sámediggi vuoigatvuođa beassat
   leat   mielde   mearrideamen   dáid   resurssaid.   Dasto   lea  dárbu
   šiehtadallat  gávdnosiid  hálddašeami  ja geavaheami dáin guovlluin.
   2.2  Ovttasbargu  Sámedikki ja guovddáš eiseválddiid gaskka Sámedikki
   mihttomearrin    lea    ahte   buot   almmolaš   eiseválddit   váldet
   mieldeovddasvástádusa sámi servodatovddideames. Sámediggi lea ovddidan
   gáibádusa oažžut šiehtadallanmálle Ráđđehusa ja Sámedikki gaskka,
   mii  guoská  bušeahttarámmaide  ja ovddasvástádusa juohkáseapmái buot
   servodatsurggiin.  Čájeha ahte ain lea dárbu čujuhit ahte guovddáš-
   ja  guovllulaš  eiválddiin  lea ovddasvástádus maiddái sámi álbmogis.
   Lea   dárbu   ahte  Sámediggi  ollu  eanet  searvá  dakkár  plána-  ja
   ovddidanproseasssaide  main  leat  váikkuhusat sámiid vuoigatvuođaide
   siskkáldas-   ja   álbmotrievtti   mielde.  Sámediggi  gáibida  buoret
   ortnegiid  šiehtadallamiid  ja  diáloga  váste  stáhta,  ja Sámedikki
   gaskka  dán  lágan  áššiin.  Lahkaddimis ferte maiddái boahtit ovdan
   ahte  Norga  lea  huksejuvvon  guovtti  stáhtavuođđudeaddji  álbmoga
   eatnamiid  ala,  norgalaččaid  ja  sámiid.  Ferte  viidát geahčadit
   gielddaid   ja   fylkkagielddaid  ovddasvástádusa  ja  doaimmaid  sámi
   áššiin, ja dasto ferte maiddái rolla- ja doaibmajuohkin Sámedikki ja
   muđui  hálddašeami  gaskka  čilgejuvvot.  Dán  lágan  geahčadeamis
   galggašii   leat   vuolggasadjin   dat  ahte  Sámedikki  váldi  galgá
   nannejuvvot,  ja  ahte  rolla-  ja  doaibmajuohkin  galgá dahkkojuvvot
   oasálašperspektiivva  vuođul  Sámedikki  ja  guovddáš  eiseválddiid
   gaskka.  Oahpahusáššiin lea dehálaš ahte Sámedikkis lea ovttasbargu
   guovddáš  eiseválddiiguin  hui  árra  dásis  iešguđet  proseassain,
   erenoamážit mii guoská riikkaviidosaš mearrádusaide nugo omd. lágaid
   ja njuolggadusaid rievdadusaide, ovddidanprošeavttaide jna. Sámediggi
   ii  sáhte  dohkkehit ahte sámi guovllut dađistaga vuvdojuvvojit dahje
   juogaduvvojit  iešguđet  lágan  ulbmiliidda almmá ahte sámiin man ge
   láhkai    lea    váikkuhanfápmu    dillái.   Ovdamearkan   dasa   leat
   minerálagávdnosiid  muhten,  ohcan,  iskan  ja  doaibma.  Ealáhus-  ja
   gávpeministtar   attii  signálaid  ahte  bargu  ođđa  minerálalágain
   galggai   dahkkojuvvot   lávgá   diálogain  ja  stuorra  rabasvuođain
   Sámedikkiin.   Dattetge   lea   departemeanta  doallan  dušše  ovtta
   dieđihančoahkkima  Sámedikkiin  hálddahusa  dásis. Sámediggi gáibida
   ain  ahte  ođđa  minerálaláhka  ferte  leat  konsešuvdnaláhka,  mas
   báktefriijavuođaprihsihppa sihkkojuvvo maiddái muhtehahtti minerálaid
   ektui.   Konsešuvdnalága   bokte   sáhtášii   nannoseappot   gozihit
   čielggadusdárbbuid    váikkuhusaid   ektui   ealáhusaide,   birrasii,
   kultuvrii    ja    servodahkii.    Sámediggái    lea   dehálaš   ahte
   riikkaidgaskasaš  eamiálbmotvuoigatvuođaid  suodjaleapmi deattuhuvvo
   láhkabarggus.   Hástalussan   lea   čatnat  riikkaidgaskasaš  barggu
   biologalaš    šláddjivuođa    konvenšuvdnii,    mas    Norga   lea
   aktiivvalaččat  mielde, dan láhkabargui mii dahkkojuvvo dán suorggis
   siskkobealde  Norgga  rájiid.  2.3  Sámi  jienastuslohku  ja válga Lea
   dehálaš   váikkuhit   sámi   jienastuslohkui   čáliheami  lasiheami.
   Mihttomearrin  lea  váikkuhit duohta máhtolašvuođain ja fuomášumiin
   ieš  jienastuslohkoortnegii,  ja  ná  váikkuhit  sámi jienastuslohkui
   čáliheami     lassáneami.     Váikkuhangaskaoapmin    lea    buoredit
   diehtojuohkima  ja  eanet  aktiivvalaččat juohkit dieđuid Sámedikki
   máŋgašládjas  doaimma  birra  mii  guoská báikegottiide ja ovttaskas
   olbmuide    ja    sámi    servodahkii   ollislaččat.   Barggu   sámi
   jienastusloguin  ferte  buoridit  ja jienastuslogu fievrrideami ja dan
   hálddašeami   ferte   fárrehit   guovddáš  dássái,  Sámediggái.  Dát
   sihkkarastášii olbmuid jienastanvuoigatvuođa ja buot jienastuslohkui
   čálihanávžžuhusaid  sáhtášii  meannudit  ovttagaslaččat, ja sámi
   jienastuslohku  dasto  oktilaččat  livččii  áigeguovdil. Sámediggi
   áigu   maiddái   árvvoštallat   eanet  boahtteáiggi  čovdosiid  movt
   čađahit  sámediggeválgga  poastaválgan,  elektrovnnalaš válgan jna.
   Nissonolbmuid  unnán  ovddastusa  ektui Sámedikkis, konkludere raporta
   válgga, nominašuvnna ja dásseárvvu [4]1 birra ahte lea váttis geassit
   makkárge   čielga   konklušuvnna   tállaanalysa  vuođul  válgga  ja
   nominašuvnna ektui. Čujuhuvvo ahte sáhttá leat válgaortnega sivva go
   nissonolbmot   systemáhtalaččat   báhcet   olggobeallái   dahje  eai
   nominerejuvvo.  Lea dárbu ain eanet dutkat sohkabeliid sámi servodagas
   ja   dan   oktavuođas   árvvoštallat  sihke  válganjuolggadusaid  ja
   Sámedikki politihkalaš arenan dásseárvo- ja
   sohkabealleperspektiivvas.  2.4  Giella,  gulahallan  ja diehtojuohkin
   2.4.1 Sámegiella Sámegiella lea muhtun guovlluin hui sakka áitojuvvon.
   Sámediggi   lea   vuoruhan   sámegiela  ovddideami,  ealáskuhttima  ja
   suodjaleami  bajimužžii  iežas  ulbmiliiguin.  Danne  lea guovddáš
   mihttomearrin     ahte    sámi    giellabargu    galgá    nannejuvvot,
   ealáskuhttojuvvot  ja  ovddiduvvot buot giellaguovlluin. Mihttomearrin
   lea  ahte  sáme-  ja dárogiella galgaba šaddat ovttaárvosaš giellan.
   Stuorra   hástalusat   maid   ovddabealde   leat   sámegiela  nannema,
   ealáskuhttima  ja  ovddideami  ektui gáibidit ahte Stuorradiggi lasiha
   mealgat  juolludusaid  giellabargui.  Sámi giellaguovddážat leat okta
   máŋgga doaibmabijus dán mihttomeari ollašuhttimis. Giellaguovddážat
   galget  doaibmat  dakkár  arenan  gos  sámegiella hállojuvvo, gullo ja
   oidno,  ja  dasto  doaibmat guovllu resursaguovddážin. Sámediggi áigu
   joatkit  bargguin  eanet  giellaguovddážiid ásahemiin. Sámelága bokte
   lea   sámiide   Norggas   sihkkarastojuvvon   vuoigatvuohta   geavahit
   sámegiela.  Sámelága giellanjuolggadusat leat dál doaibman 1992 rájes,
   ja  dál  lea dárbu evalueret njuolggadusaid, nu ahte dat heivehuvvojit
   dáláš  dillái  ja  riikkaidgaskasaš  giellamearrádusaide. Stáhtalaš
   doarjja    almmolaš    hálddašeapmái,    ja   ovttaskas   individaid
   vuoigatvuohta  geavahit  sámegiela,  lea  ráddjejuvvon  guđa  gildii.
   Ovttaskas olbmuid vuoigatvuođaid sámelága ja rávisolbmuidoahpahuslága
   ektui   ferte   gozihit   maiddái  olggobealde  dan  guovllu  mii  dál
   gohčoduvvo  sámegiela hálddašanguovlun sámelága giellanjuolggadusaid
   mielde.  Sámediggi  leage  danne  váldán  álgaga  ahte  viiddidit  dán
   hálddašanguovllu     ja     dat    gáibida    ruhtarámmaid    nannema
   guovttegielalašvuhtii.   1999/2000   čađahii   Sámi   giellaráđđi
   iskkadeami2     movt     almmolaš     orgánat     čuvvot    sámelága
   giellanjuolggadusaid.   Iskkadeapmi  čájeha  ahte  lea  dárbu  nannet
   sámegiela  hálddahus-  ja  áššemeannudangiellan  almmolaš orgánain.
   Sámegiella  galgá šaddat sámegielagiid gulahallangiellan buot dásiin.
   Dát  gáibida ahte skuvla váldá atnui sámegiela fágaoahpahussii nu ahte
   mánát  ja  nuorat  šaddet  oadjebassan  sámegielain  fágagiellan,  ja
   fágatearpmat  šaddetge de lunddolaš oassin oahpahusas. Dáinna lágiin
   galgá  sámegiella  ovddiduvvot iešbirgejeadddji servodatgiellan. Sámi
   tearpmabargu  ja sámi báikenamaid čohkken ja registreren lea dehálaš
   sámegiela  suodjaleapmái  ja  ovdánahttimii.  Dát  guoská maiddái sámi
   olbmonamaide.   Jos  sámegiela  galgá  sáhttit  geavahit  aktiivvalaš
   gaskaoapmin   fágalaš  oktavuođas,  de  fertejit  sámi  tearpmat  ja
   báikenamat  lea  olamuttos  buot geavaheaddjiide servodagas. Sámedikki
   sátnebáŋkku  ferte  ođasmahttit  ja ovddidit nu ahte doppe leat buot
   sámegiellajoavkkuid  ja  suopmaniid  sánit  ja  tearpmat, ja danne dat
   ferte   ovddiduvvot   oktasaš  reaidun  riikarájiid  rastá.  Sámegiel
   báikenamaid   ferte   bidjat  oidnosii  ja  álgit  almmolaččat  daid
   geavahit.  Go  dán  mihttomeari  galgá  juksat,  de fertejit guovddáš
   eiseválddit   ovttasráđiid   Sámedikkiin,   aktiivvalaččat  juohkit
   dieđuid   gielddaide,   fylkkagielddaide   ja   earáide.  Kultur-  ja
   girkodepartemeantta        báikenammaevaluerenbarggus,        fertejit
   čuolbmačilgehusat   mat  čatnasit  máŋggagielat  nammageavaheapmái
   Norggas  árvvoštallojuvvot  sierra, ja viidát oktavuođas go maid dán
   rádjai  lea dahkkojuvvon. 2.4.2 Diehtojuohkin ja bibliotehkabálvalusat
   Elektrovnnalaš  bálvalusaid  ovddideapmi  Sámedikki  doaimma  rámmaid
   siskkobealde   gáibida   viehka  ollu  resurssaid  ja  áŋgiruššama.
   Bajimuš  mihttomearri  gulahallan-  ja  bálvalanpolitihkas  lea  ahte
   buktit    bálvalusaid    olamuddui    neahtas    elektrovnnalaš    ja
   birrajándorrabas   hálddašeami   bokte.   Dát   ferte   čuovvoluvvot
   juolludusaiguin  doaibmabijuide  mat  bohtet  barggu  geažil  mii lea
   jođus,   go  ráhkaduvvo  strategiija  DGT  váste  ja  elektrovnnalaš
   bálvalusaid   váste   Sámedikkis.  Gielddain  ja  fylkkagielddain  lea
   ovddasvástádus    ovddidit    bibliotehkabálvalusaid    buot    iežas
   geavaheaddjiid   váste.   Stuorámus   hástalussan   lea   sihkkarastit
   gelbbolašvuođa,  resurssaid ja dáhtu ovddidit bibliotehkabálvalusaid
   sámi  álbmogii.  Go  galgá  ovddidit  viidáset  Sámi sierrabibliotehka
   «bibliotehkaid  bibliotehkan»,  mas  lea gelbbolašvuohta ja resurssat
   daid várás geat ohcalit sámi bibliotehkabálvalusaid, de ferte vuoruhit
   bajás  ođđa ja internehttii vuođđuduvvon bibliotehkavuogádaga. Dát
   lea hui dehálaš sámi girjjálašvuođa olamuddui buktimis, go eambogat
   sáhttet  diŋgot  girjjiid neahta bokte. Go bibliotehka háliida hukset
   vuođđogirječoahkádusa    ja    eará    gálduid   bibliotehka   sámi
   geavaheaddjiid   váste,   de   ferte   ásahuvvot   dán   várás  sierra
   doarjjaortnet.  Sámi  girjebussiid ásaheapmi lea dehálaš oassi muđui
   nu       váilevaš      sámi      bibliotehkabálvalusas.      Dehálaš
   bibliotehkabálvalusaid  buorideames  sámi  geavaheaddjiid  váste,  lea
   maiddái  sámi girjebussiid ruhtadeami sihkkarastin guovlluin gos ássan
   lea   bieđgguid   ja  gos  leat  hástalusat  gulahallama  dáfus.  2.5
   Mánáidgárddit, oahpahus ja dutkan 2.5.1 Mánáigárddit Mánáidgárddit lea
   áibbas  guovddážis  sámi  giela ja kultuvrra ovddideames ja nannemis.
   Sámedikki  bajimuš mihttomearri lea danne ahte buot sámi mánáin galgá
   leat   ollesárvosaš  sámi  mánáidgárdefálaldat.  Dát  fálaldat  galgá
   vuođđuduvvot  sámi  gillii ja kultuvrii, ja lea okta dain deháleamos
   mánáid    vuoigatvuođain.    Sámediggi   diehtá   ahte   Mánáid-   ja
   bearašdepartemeanta    lea    álggahan    mánáidgárddiid   rámmaplána
   ođasmahttinbarggu.  Dien oktavuođas lea dehálaš bargat dan ala ahte
   plánii    šaddá    maiddái    sámi   sisdoallu   lunddolaš   oassin.
   Mánáidgárdelágas  ferte  dáhkidit  sámi  mánáid vuoigatvuođa oažžut
   fálaldagaid  sámi  gielas ja kultuvrras mánáidgárddiin. 2.5.2 Oahpahus
   Buot sámi mánáin lea individuála vuoigatvuohta oahpahussii sámegielas.
   Dát   individuála  vuoigatvuohta  ii  guoskka  vuoigatvuhtii  oažžut
   oahpahusa  sámegillii.  Sámedikki  mihttomearri  lea  ahte  buot  sámi
   oahppit    ožžot    individuála    oahpahusa    sámegillii,    sihke
   vuođđoskuvllas  ja  joatkkaskuvllain,  geahča dievasčoahkkinášši
   46/02  mas  ovttajienalaš  Sámediggi  cealká  ahte Oahpahuslága § 6.2
   ferte rievdadit nu ahte buot sámi mánáin - beroškeahttá orrunsajiin -
   sihkkarastojuvvo  individuálalaš vuoigatvuohta oahpahussii sámegielas
   ja    sámegillii.   Sámi   mánáid   vuoigatvuohta   sámegillii   ferte
   sihkkarastojuvvot maiddái skuvlaastoáigeortnegis (SAO). Sámediggi áigu
   sierra  áššiin evttohit evalueret ja rievdadit Oahpahuslága. 10-jagi
   vuođđoskuvlla  sámi  oahppoplána  (O97S)  ferte  gustogoahtit  eanet
   skuvllaide  ja  gielddaide  riikkas. Buot sámi oahpahusa ferte láhčit
   dábálaš  diibmologu  siste  mii  ohppiin  lea  juohke  luohkás.  Sámi
   oahpahusas  šaddet  liigegolut  gielddaide  ja  fylkkagielddaide. Dat
   liigegolut  bohtet  earret  eará ávdnasiin sámegillii ja dasto adnojit
   liige  oahpaheaddjiresurssat. Go sámi oahppiide galgá sihkkarastit sin
   vuoigatvuođaid   oahpahuslága   vuođul   oahpahussii  sámegielas  ja
   sámegillii,  de  ferte  stáhta  máksit  gielddaide ja fylkkagielddaide
   ollásit  dáid  liigegoluid  ovddas.  Ferte ráhkaduvvot dievaslaš sámi
   oahppoplána  joatkkaskuvllaid váste. Šaddá maiddái dárbu sihkkarastit
   sámi   sisdoalu  našuvnnalaš  oahppoplánain  nugo  lea  dahkkojuvvon
   vuođđoskuvlla       našuvnnalaš      oahppoplánain.      Sámedikki
   láhkaásahusválddi  oahpahuslága § 6-4 vuođul, ferte viiddidit guoskat
   buot fágaide vuođđoskuvllain. Sámi kulturdiđolašvuođa lassáneapmi
   lea   dagahan   ahte   rávisolbmot  maid  leat  jearahišgoahtán  sámi
   oahpahusfálaldagaid.  Dása  ferte ráhkaduvvo plána ja dasto dasa ferte
   bidjat  resurssaid.  Diimmáš  jahkedieđáhusas  lei  dát bajimužžii
   vuoruhuvvon   suorgi,  ja  lea  hui  dehálaš  gávdnat  dasa  čovdosa
   jođáneamos  lági  mielde.  2.5.3  Alit  oahppu  ja  dutkan  Sámedikki
   bajimuš  mihttomearri  lea  ahte  sámi  oahpahusásahusat ja sámi alit
   oahpahus  ain  ovddiduvvojit  sámiid  iežaset eavttuid vuođul. Danne
   oaidná    Sámediggi    ahte    lea    dárbu   ásahit   oktasaš   sámi
   oahpaheaddjioahpu,  mii  lea  ávkin  olles sámi servodahkii. Dasto lea
   dehálaš  ahte  ráđđehus  aktiivvalaččat  doarju  Sámi allaskuvlla
   ulbmila     šaddat     dieđalaš     allaskuvlan.    Oahpahus-    ja
   dutkandepartemeanta   ferte   váikkuhit  ahte  álggahuvvo  dutkan-  ja
   ovddidanbargu,  earret  eará  guhkesáiggi prográmma ovddidit ja hukset
   sámi  alit  oahpahusa  ja  dutkama,  ja  dasto  guhkesáiggi dutkan- ja
   ealáskuhttinprográmma    sámegiela   váste,   mii   erenoamážit   lea
   oaivvilduvvon   guovlluide  gos  gielladilli  lea  heittot.  Go  galgá
   sihkkarastit  oahpaheaddjiid  rekrutterema  sámi  skuvllaide, de ferte
   bisuhit  ja ovddidit váikkuhangaskaoapmeortnega. Mii guoská sámegielat
   oahpaheaddjiid  ja  ovdaskuvlaoahpaheaddjiid  rekrutteremii,  de ferte
   Sámediggi   oažžut   ruđaid   Oahpahus-   ja  dutkandepartemeanttas
   stipeandaortnegiid  ásaheapmái.  Sámi giella- ja kulturmáhtolašvuohta
   ferte   heivehuvvot   buot  riikka  allaskuvllaid  ja  universitehtaid
   fágalaš sisdollui. 2.5.4 Oahpponeavvoovddideapmi Sámi servodagas leat
   stuorra hástalusat sámi oahpponeavvuid buvttadeami ja ovddideami ektui
   olmmošlaš   ja  ávnnaslaš  resurssaid  dáfus.  Lea  dárbu  oktasaš
   davviriikkalaš  mihttomearrái iešguđet fágaid ektui, vai šattašii
   álkit  heivehit  ja  beavttálmahttit oahpponeavvoovddideami. Danne lea
   dárbu  dán  suorggis  oktiiordnet barggu davviriikkalaš našuvnnalaš
   dásis.  Ferte  maiddái  áŋgiruššat osiiguin maiguin sáhttá duhtadit
   erenoamášpedagogalaš  dárbbuid,  nu  ahte  oahpponeavvut sáhtášedje
   doaibmat  multifunkšuvnnalaččat.  Dasto  lea dárbu viidásetovddidit
   sámi    oahpponeahta   ja   heivehit   sámi   digitála/elektrovnnalaš
   oahpponeavvuid  ovddideami  našuvnnalaš  prošeavttain.  2.6 Areála,
   biras-   ja  kultursuodjaleapmi  Sámediggi  háliida  ovttas  guovddáš
   eiseváldiiguin   searvat   nu   buriiguin   go   vejolaš  seammalágan
   eavttuiguin  vai  juksat  eanet birasáddjás ja ceavzilis ovdáneami. Go
   dán  galgá  sáhttit  čađahit,  de  lea  Sámediggi sorjavaš das ahte
   oažžu     resurssaid    dáfus    vejolašvuođa    bargat    dáiguin
   čuolbmačilgehusaiguin  einnostuvvi ja fágalaččat dohkálaš vugiin.
   Ferte     ráhkadit     čielga     njuolggadusaid     movt    vejolaš
   suodjalanproseassaid   galgá  čađahit  dásseárvosaš  sámi  searvama
   sihkkarastedettiin.  Dán  lágan  ođđasis geahččama ferte čađahit
   ovttasráđiid Sámedikki ja Ráđđehusa gaskka. Dán oktavuođas čujuha
   Sámediggi    ahte   Stuorradiggi   mearridii   suodjalanplána   barggu
   oktavuođas Divttasvuona-Hellemoguovllus ahte dat šaddá našuvnnalaš
   proseassan,  mas  lea njuolga oktavuohta Birasgáhttendepartemeantta ja
   Sámedikki  gaskka,  geahča meannudeami Árvalusas S nr 110 (2002-2003)
   Stuorradikkis, evttohus nr 4. Sámedikki mielas lea áibbas dárbbašlaš
   ahte  guoskevaš  suodjalanguovlluid ođđa ja ollislaš árvvoštallan
   dahkkojuvvo, ovdal go dahkkojuvvojit ođđa suodjalanmearrádusast sámi
   guovlluid  ektui.  Sámedikkis lea čoahkes ja ollislaš ovddasvástádus
   sámi  kulturmuittuin  buot  sámi  geavahus-  ja  ássanguovlluin  guđa
   fylkkas. Dát bargu gáibida eanet áiggi ja resurssaid dáláš resurssaid
   ektui.  Danne  fertejit  guovddáš eiseválddit bidjat eanet resurssaid
   Sámediggái    vai   dat   sáhttá   gozihit   čoahkes   ja   ollislaš
   ovddasvástádusa  sámi  kulturmuittuin. Sámi kulturmuitoperspektiivvaid
   ferte    heivehit    vuđolaččat   ja   ollislaččat   dieđihuvvon
   stuorradiggedieđáhusas   kulturmuitopolitihka  birra.  Sámediggi  lea
   fágalaččat  ja  ekonomalaččat  nannemin  sámi  museaid. Ráđđehus
   ferte  nannet  sámi  museaid  ekonomalaš dili, erenoamážit lea dárbu
   nannet  prošeavttaid  ja stuorát investeremiid ruhtadeami. Sámedikkis
   leat   stuorra   hástalusat   ovddabealde   čázádagaid   hálddašeami
   oktavuođas,  sihke  suodjaluvvon ja suodjalkeahtes čázádagaid ektui.
   Ollislaš   čázádatplána   nuppástuhttin   ja   EU  čáhcedirektiivva
   heiveheapmi  buktet  maiddái stuorra hástalusaid Sámediggái. Sámediggi
   ferte  oažžut resurssaid gozihit sámi beroštumiid sihke čázádagaid
   hálddašeamis, Ollislaš plána nuppástuhttimis ja EU čáhcedirektiivva
   heiveheamis.  2.7  Kultuvra  ja  ealáhusat  2.7.1  Sámi  kultuvra Sámi
   kultuvra   lea  positiivvalaččat  ovdánan  sihke  boares  ja  ođđa
   čájehanvugiiguin     viidát.    Sihke    servodatperspektiivvas    ja
   kulturpolitihkalaš    perspektiivvas    ferte    sámi    dáidda-   ja
   kulturovdáneamis  leat  seamma  friija  čájehanvuohki  go  dán rádjai
   leamaš.   Dát   gáibida  viiddis  ja  sládjás  áŋgiruššamiid  ollu
   surggiin,  ollu  oasálaččaid  siskkildemiin. Kulturdoaibmabijut leat
   erenoamáš  dehálaččat  sámi  giela,  identitehta ja gullevašvuođa
   ovddideames.  Go  galgá  movttiidahttit  ain ovdáneami viidáseappot ja
   gozihit dan mii juo gávdno, de ferte Stuorradiggi lasihit rámmaid sámi
   kulturulbmiliidda. Giella- ja kulturguovddážat leat dehálaččat sámi
   giela  ja  kultuvrra  ovddideapmái.  Ája  Sámi Guovddáža huksen galgá
   ollašuhttot   ollásit.  Dasa  lassin  plánejuvvo  Várdobáikki  huksen
   Lulli-Romssas  ja Saemien Sitje Davvi-Trøndelágas. Sámediggi lea ovdal
   dovddahan  ahte  ferte ásahuvvot sierra kulturviessofoanda ja áigu dán
   ášši  čuovvolit. Sámi teáhteriin lea dehálaš sadji sámi dáidda- ja
   kulturhámiid  gaskkustan-  ja vásihanarenan, ja sámegiela geavaheamis.
   Åarjelhsaemien    Teaterei   ja   Beaivváš   Sámi   Teáhterii   ferte
   sihkkarastojuvvot  dohkálaš ekonomiija doaimma váste, vai dat sáhttet
   bálvalit   olles   sámi   ássanguovllu.   Sámi  filbmaulbmiliidda  lea
   dovdomassii  lassánan ohcamat. Ain lea dárbu nannet rámmaeavttuid sámi
   filbma-  ja  videodoaibmabijuide. Sámedikkis lea beroštupmi oččodit
   sámi  dáiddáriidda  dohkálaš bargo- ja rámmaeavttuid. Dáiddamusea lea
   dehálaš  sihke dáiddáriidda ja geavaheaddjiide, ja dasto lea dehálaš
   ahte  dilálašvuođat  láhččojuvvojit  sámi  dáidaga  gaskkusteapmái
   boahttevaš  sohkabuolvvaide. Erenoamáš dehálaš lea gávdnat čovdosa
   dasa   movt   Nils   Aslak  Valkeapää  dáidda  galgá  suodjaluvvot  ja
   hálddašuvvot.  Sámediggi  oaivvilda  ahte  stáhta dat galggašii leat
   mielde   oastimin   opmodaga.   Sámi   musihkka   galgá   biddjojuvvot
   Riikkaoassemusihkkáriid-ortnegii,  suodjalan  ja  buoridan  dihte sámi
   musihka  gaskkusteami.  Dasa  lassin  fertejit sámi artisttat oažžut
   ovdánan-    ja    gaskkustanvejolašvuođa.    Lea    stuorra    dárbu
   publikašuvnnaide    heivehuvvon   sámi   álbmogii.   Girjjálašvuođa
   prošeavttaid    realiserema   ferte   hoahpuhit.   Sámediggi   oaidná
   dehálažžan    ahte    ásahuvvošii   bissovaš   oastinortnet   sámi
   čáppagirjjálašvuođa    váste.    Sámediggi   lea   máŋgii   bivdán
   speallanruđaid   sámi   valáštallamii,   ja   vuordá  dál  ahte  dát
   ollašuvvá.  Čuoigamis  leat  guhkes  árbevierut  sámi servodagas, ja
   ferte   álggahuvvot   našuvnnalaš   sámi  čuoiganrusttega  ásaheami
   čielggadeapmi.  2.7.2  Ealáhusat Buotbealálaš ja dávgasis báikkálaš
   ealáhuseallin   bidjá   ávnnaslaš  vuođu  sámi  kultuvrii.  Bajimuš
   mihttomearri    sámi    guovlluid   guovlupolitihkkii   lea   doalahit
   ássanminstara   dovdomearkkaid.   Sámediggi   bidjà  lagašvuođa-  ja
   sorjavašvuođaprinsihpa   vuođđun  iežas  ealáhuspolitihkkii.  Lea
   áibbas   vealtameahttun   ahte  ovddiduvvojit  hálddašanmállet,  main
   báikegottiid olbmot sáhttet oažžut ávkki.
   Lotnolasealáhusvejolašvuohta    lea    dehálaš    oassi    dás,   ja
   ovddidandoaibmabijuid  oktavuođas ferte muitit ahte dat galget háhkat
   birgenvejolaš  lotnolasaid.  Báikkálaš  ealáhuseallima  suodjaleami,
   nannema  ja  viidásetovddideami eaktun lea maiddái váikkuhangaskaomiid
   aktiivvalaš    geavaheapmi   ulbmállaččat.   Sámi   giliservodagaid
   eallinvuođđun  leat  vuođđoealáhusat  nugo  guolástus, eanadoallu,
   boazodoallu,  luondduresurssaiguin  ávkkástallan,  lassin  priváhta ja
   almmolaš   bálvalusaide.   Go   galgá   doalahit   ássama,  de  ferte
   ealáhuseallima  rámmaeavttuid sámi guovlluin buoridit. Sámi servodagat
   galget  geasuhit  ja  leat  resursan  goappašiid  sohkabeliide. Danne
   fertejit  gávdnot  buorit  fálaldagat  mánáide  ja nuoraide ja sládjás
   bargovejolašvuođat  goappašiid  sohkabeliide. Sámediggi doarju ahte
   Davvi  Romssa  ja Finnmárkku doaibmabidjoguovlu bisuhuvvo, ja ahte dat
   ortnegat   mat   leat   ásahuvvon   doalahuvvojit.  Davvi  Romssas  ja
   Finnmárkkus    ásset   ollu   sápmelaččat.   Ortnegiid   meannudeami
   oktavuođas        doaibmabidjoguovllus       sáhtášii       geavahit
   eamiálbmotperspektiivva,   vai   livččii  vejolaš  oažžut  dakkár
   ortnegiid   mat   muđui   rihkošedje   riikkaidgaskasaš   almmolaš
   doarjagiid  ja  sierraortnegiid  njuolggadusaid. Sámediggi doarju ahte
   bargoaddidivadagas  luvvenortnet  doaibmabidjoguovllus doalahuvvo nugo
   dat  dál  lea.  Dáláš  ortnega  lea  álki hálddašit ja dat lea bures
   heivehuvvon  doaibmabidjoguovllu ealáhustruktuvrii. Sámediggi lea ollu
   jagiid ovddidan árvalusa Guolástusdepartementii ahte ásahuvvošii sámi
   guolástusávádat  sámi  ássanguovlluide,  almmá  ahte departemeanta dan
   livččii  čuovvolan.  Go  galgá  sihkkarastit sámi ássama rittus, de
   ferte  nannet  unnimus riddo- ja vuotnafatnasiid bivdovuoigatvuođaid.
   Boahtteáiggis  ferte  maid  árvvoštallat,  ahte  galggašedje go sámi
   guovllut oažžut sierra bivdoeari. Sámediggi áigu máhccat dán áššái
   ruovttoluotta.  Sámi  guovlluid eanadoalu ovdáneapmi sorjá guovllulaš
   ja   našuvnnalaš   politihkas  ja  riikkaidgaskasaš  šiehtadusain.
   WTO-šiehtadusa  3  šiehtadusbohtosis lea mearrideaddji mearkkašupmi
   eanadoallobuvttadeami  joatkimii,  ja  šaddá ovttas EEO-šiehtadusain
   leat   mielde  fuonideamen  sámi  eanadoalu.  Boazodoalu  iešheanalis
   riektevuođu   sámi  guohtoneatnamiin,  mii  lea  vuođđuduvvon  sámi
   árbevieruide  ja  dološ  áiggiid  rájes  geavaheapmái,  ferte čatnat
   láhkii.  Sámediggi  ferte oažžut guovdileappo ja aktiivvaleappo saji
   boazodoallopolitihka    hábmemis,    ja    gáibida   beassat   searvat
   boazodoalloláhkaproposišuvnna ja lága láhkaásahusaid viidáset bargui.
   Mii  guoská bargui dainna ođđa boazoguohtonkonvenšuvnnain Norgga ja
   Ruoŧa  gaskka, de ferte sihke boazodollui ja sámedikkiide goappašiin
   riikkain  sihkkarastojuvvot  searvan  viidáset  bargui. Barggus dainna
   ođđa   stuorradiggedieđáhusain   boraelliid   hárrái,  lea  stuorra
   mearkkašupmi    sámi    boazodoalu   ja   eanadoalu   rámmaeavttuide.
   Boraelliidnáli ferte muddet nu ahte dat ii leat áitta sámi boazodollui
   ja    šibitdollui.    Sámediggi   muittuha   ahte   riikkaidgaskasaš
   njuolggadusat  ráddjejit  Norgga  boraelliidpolitihka  sámi guovlluin.
   Sámedikki  viđajagi  duoji ovddidanprográmma galgá duođaštit makkár
   váikkuhus  ealáhusas  lea  árvobuvttadeapmái  ja barggolašvuhtii sámi
   guovlluin,   fuomášumi   erenoamážit  giddemiin  nissonbargosajiide.
   Prográmma  lea dehálaš duoji ovddideapmái ealáhussan, ja stáhta ferte
   ollásit  ruhtadit  prográmma. 2.8 Dearvvašvuohta ja sosiála Sámediggi
   bargá    sámi   buohcciid   fágalaš,   kultuvrralaš   ja   gielalaš
   vuoigatvuođaid  nannemiin.  Oassin  dán barggus dáhttu Sámediggi ahte
   ásahuvvo  oktiiordnejuvvon  sámi  gelbbolašvuođa  guovddáš mas leat
   sihke  somatihkka,  psykiátriija  ja  dutkan.  Go  dán  galgá  sáhttit
   čađahit, de ferte stáhta juolludit sierra ruđaid dasa. Lea dehálaš
   buoridit   ásahusaid   stáhtusa   ja   nannet   daid  ekonomalaččat,
   fágalaččat    ja    bargiid    dáfus.    Buohcciviesuid    ja   eará
   spesialistadearvvašvuođabálvalusaid    válddii   stáhta   badjelasas
   01.01.02  ja  ná báhcet olggobeallái Sámedikki njuolggadusaid, nu ahte
   eat    sáhte    addit    doarjaga    gielddaid    ja   fylkkagielddaid
   guovttegielalašvuođa      ruđain      doaibmabijuide      sámegiela
   hálddašanguovllus.       Danne       dáhttu       Sámediggi      ahte
   Dearvvašvuođadepartemeanta jođáneamos lági mielde várre ruđaid vai
   dearvvašvuođafitnodagat     ožžot     doarvái     ruđaid     daid
   gielladoaibmabijuid    čađaheapmái    maid   dearvvašvuođaásahusat
   gustovaš  lágaid  ektui  leat geatnegahttojuvvon čađahit. Sámediggi
   áigu  bargat  dan  ala ahte nammaduvvo sierra sámi dearvvašvuođa- ja
   sosiálafágalaš     ráđđi     sihkkarastit     sámi     beroštumiid
   dearvvašvuođasuorggis.  Sámediggi  áigu  maid  bargat  dan  ala ahte
   Sámediggi   dat   galgá   oktiiordnet   ja   buktit   árvalusaid  sámi
   ovddasteaddjiid    hárrái    dearvvašvuođafitnodagaid    stivrraide.
   Dearvvašvuođadepartemeanta  lea ođđajagemánus evalueren NAČ 1995:
   6  Sámi  álbmoga dearvvašvuođa- ja sosiálabálvalusaid plána Norggas,
   čuovvoleami.   Sámediggi  lea  bivdán  oažžut  váldoovddasvástádusa
   prošeaktaruđaid juogadeames ja daid organiseremis boahtteáiggis. 2.9
   Ovttasbargu  Ovttasbargu  fylkkagielddaid  ja Sámedikki gaskka lea hui
   dehálaš,  go  galgá  oažžut  buori ovdáneami sámi álbmogii Norggas.
   Fylkkagielddaid  ođđa  rolla  bokte guovlulaš ovddidanoasálažžan,
   biddjojuvvojit   ollu   eavttut  ovdáneapmái  fylkkain.  Danne  dáhttu
   Sámediggi     ovddidit     ovttasbarggu     fylkkagielddaiguin    sámi
   ássanguovlluin,  ja  gulahallat  daiguin  gávdnan  dihte  málliid  mat
   livčče  ulbmállaččat  ja  maiguin sámi perspektiiva gozihuvvošii.
   Erenoamáš  hástalussan lea oažžut buriid rutiinnaid fylkkaplánemis,
   maiguin  sáhttá  vuhtii  váldit  eamiálbmotperspektiivva dáin plánain.
   Sámediggi ferte oažžut guovlulaš ovddidanruđaid vai sáhttá gozihit
   iežas  rolla  ovttasbarggus  fylkkagielddaiguin. Sámediggi oaidná hui
   dehálažžan dan ahte ráđđehusas livččii áddejupmi dan bargui maid
   Sámi  parlamentáralaš  ráđđi  dahká.  Sámiid rájáhis barggus ovddit
   áiggiin,  ja  dáláš  ovttasbargovugiin riikarájiid rastá leat stuorra
   vejolašvuođat.  Sámi  parlamentáralaš  ráđi  váldohástalussan  lea
   oažžut  ruhtadeami  ráđi  doibmii. 2.10 Sámedikki riikkaidgaskasaš
   áŋgiruššamat  Sámediggi deattuha riikkaidgaskasaš eamiálbmotbargui
   aktiivvalaččat   searvama.   Dat   mii  eanemusat  ráddje  Sámedikki
   riikkaidgaskasaš   áŋgiruššamiid,   lea   ekonomalaš   resurssaid
   váilevašvuohta.  Áŋgiruššamat  leat  lassánan,  mii  maid  leamaš
   Sámedikki mihttomearri, almmá dárbbašlaš resurssaid lassáneami haga.
   Dát  buktá  váttisvuođaid daid mihttomeriide, mat Sámedikkis leat dán
   bargui   ja  daid  vuordámušaid  ektui  maid  Sámediggi  deaivá  sámi
   servodaga    ja    oasseoasálaččaid    beales    našuvnnalaš    ja
   riikkaidgaskasaš  dásis.  Sámediggi  áigu  joatkit  sámi beroštumiid
   gozihemiin    ON   eamiálbmotjulggaštusa   bargojoavkkus,   ja   áigu
   aktiivvalaččat    váikkuhit    dan   ahte   ON   orgánat   mearridit
   eamiálbmotjulggaštusa  nugo  lei  eaktuduvvon  ahte dat galge dahkat.
   Sámediggi  bargá maiddái dan ala ahte eamiálbmot parlameanttat ja eará
   álbmotválljen orgánat galget sáhttit searvat iežaset kapasitehtain ON
   oktavuođas.  Lea dárbu láhčit dilálašvuođaid nu ahte eamiálbmogiin
   Barentsovttasbarggus  galgá  leat váikkuhanfápmu ovddastusa bokte buot
   dásiin.  Danne  leage  dehálaš  ahte  eamiálbmogat  leat ovddastuvvon
   maiddái  Barentsráđis, eaige dušše guovllulaš dásis. Sámediggi lea
   dál  eamiálbmogiid  ovddasteaddji  Regiovdnaráđis ja -komiteas. Danne
   leat  doaimmat  leamaš  mealgat  eanet  go  ovdal.  Dattetge  ii leat
   Sámediggi  ožžon liige resurssaid dán bargui, ja lea nugo mii otnáš
   nammii  diehtit,  dat áidna searvi orgána ovttasbarggus mii ii oažžo
   makkárge  ekonomalaš  doarjaga  guovddáš eiseváldiin. Sámediggái lea
   dárbu  ahte boahtteáiggis eanet fokuseret politihkalaš proseassaid EU
   politihkalaš  orgánaid  siskkobealde, nugo maiddái dan mii dáhpáhuvvá
   EU  byråkráhtalaš  vuogádaga  siskkobealde.  Otnáš  nammii  ii  leat
   Sámedikkis  makkárge  erenoamáš  gelbbolašvuohta EU/EEO oktavuođas.
   Dárbu  oažžut erenoamáš gelbbolašvuođa EU/EEO ektui lassána áiggi
   mielde,   ja  Sámediggi  ferte  oažžut  návccaid  deaividit  dáiguin
   boahtteáiggi   hástalusaiguin   maiddái   dán   suorggis.   Ráđđehus
   galggašii  jearrat fágalaš rávvagiid Sámedikkis EEO-šiehtadallamiid
   oktavuođas.   3   Bargu   Sámedikkis   2002:s   3.1  Mihttomearri  ja
   váikkuhangaskaoamit  2002-2005  sámediggeplánas  lea deattuhuvvon sámi
   árvovuođu         suodjaleapmi        ođđaáigásaš        máilmmis.
   Máilmmeviidosašvuohta   ja   riikkaidgaskasašvuohta   buktet  ođđa
   hástalusaid main olmmošvuoigatvuođat ja iešmearrideapmi leat guokte
   guovddáš  beali.  Maŋimuš  jagiin eai leat fievrrideamit Sámediggái
   measta oppanassiige lassánan, ja dát fuonida sámi kulturdoaibmabijuid.
   Dat  mii lea lassánan bušeahtas lea doaimmaid sirdima boađus. Earret
   eará  ii  leat  leamaš  vejolašvuohta  lasihit  omd. doarjagiid sámi
   giellaprošeavttaide,   mat  leat  dehálaččat  mánáide  ja  nuoraide
   erenoamážit  dain  guovlluin gos gielladilli lea heittot. Guovvamánus
   2002 dollojuvvui čoahkkin Sámedikki, Gielda- ja guovludepartemeantta,
   Statistihkalaš  guovddášbyråa ja Sámi instituhta gaskka barggu birra
   sámi  statistihkaiguin. Lea sávahahtti oažžut bissovaš ortnega sámi
   statistihkaid   buvttadeapmái   Norggas,   ja  galggašii  álggahuvvot
   prošeakta  mainna  gávnnahit  movt  dán barggu sáhtášii organiseret.
   Dehálaš  lea  ahte guovddáš eiseválddit veahkehit sihke fágalaččat
   ja  ekonomalaččat  dán  barggus. Dál ii leat ovttasge ovddasvástádus
   ráhkadit sámiguovdásaš statistihkaid riikkain gos sámit ásset, vaikko
   dárbbu čujuhitge dađistaga eanet ja eanet oasálaččat sámi fágalaš
   ja       politihkalaš       birrasiin.       3.2       Vuoigatvuođat
   Guovddášeiseválddiiguin    leat    dollojuvvon    máŋga   čoahkkima
   vuoigatvuođaáššiid   birra.  Sámediggeráđđi  ja  Bargiidbellodaga
   sámediggejoavkku     jođiheaddji    leat    deaivvadan    Ráđđehusa
   ovddasteaddjiiguin      Finnmárkolága     oktavuođas.     Čoahkkimis
   Justisdepartemeanttain   ja   Ráđđehusain  geassemánu  10.  b.  2002
   ovddiduvvojedje   Sámedikki   prinsihpalaš  oainnut  Finnmárkoláhkii.
   Sámediggi  searvvai  maiddái  seminarii  sámiid  iešmearrideami birra
   Romssas  giđđat 2002. Sámediggeráđi mearrádusas Finnmárkolága birra
   nannejuvvui   ahte   Justisdepartemeantta   láhkaárvalusat  eai  dávis
   álbmotrievtti     unnimusgáibádusaide    eamiálbmot    vuoigatvuođaid
   oktavuođas.    Ovddiduvvon   ođđa   eana   ja   čáhceeaiggát-   ja
   hálddašanortnetárvalus  Finnmárkkus  ii nanne sámiid vuoigatvuođaid,
   iige  dalle  njulgege  daid  bonjuvuođaid  mat  leat  sámiid  (go lea
   eamiálbmot)   ja   norgga   stáhta   gaskka.   Departemeanta  ii  leat
   láhkaárvalusain  dohkálaččat  bidjan  vuođđun siskkáldasrievtti ja
   riikkaidgaskasaš    konvenšuvnnaid   ja   prinsihpaid   mat   gusket
   eamiálbmogiid vuoigatvuođaide. 3.3 Sámiid vákšun ja Sámeálbmotfoanda
   Sámediggi  lea  ollu  heviid  Lund-komišuvnna  raportta  oktavuođas,
   bivdán  sierra  čilgehusa  das  man viidát sámit ja sámepolitihkalaš
   doaibma  lea vákšojuvvon. Sámediggi oaivvilda ahte sámiid vákšun lea
   etnálaš  vákšun,  ja  dat  lea sámi álbmoga vealaheapmi. Sámi álbmot
   ferte  oažžut  diehtit  mii  lea  dáhpáhuvvan ja makkár vuođu alde.
   Sámediggi  oaivvilda ahte buoremus vuohki čilget vákšuma, lea sierra
   iskkademiid  álggaheami  bokte  ja  čilget  mii  lea dáhpáhuvvan sámi
   álbmoga  vákššodettiin.  Sámediggi  lea  vuhtii  váldán Stuorradikki
   mearrádusa  ahte  Sámeálbmotfoanda  ii  galgga geavahuvvot individuála
   buhtadussan.  Dan  geažil  go  Sámediggi  ja stáhta eaba leat boahtán
   ovttaoaivilii  das  movt  Sámeálbmotfoandda  dienas galgá geavahuvvot,
   leat   ruđat   doaisttážii   lihkatkeahttá.   Sámediggi  lea  bivdán
   Ráđđehusa  ovddidit šállobuhtadus-ášši sin ektui geat leat massán
   oahpu  maŋŋá  nuppi  máilmmi  soađi,  ođđasis  meannudeapmái. 3.4
   Sámedikki    nuoraidpolitihkalaš    lávdegoddi    (SUPU)    Sámedikki
   nuoraidpolitihkalaš  lávdegoddi  lea  doallan  6 čoahkkima, ja ovtta
   čoahkkima   Sámediggeráđiin.   Lávdegoddi   lea   ožžon  oahpu  ja
   čuvgehusa Sámedikki doaimma birra, mas váldodeaddu leamaš hálddahusa
   ja  hálddašeami  oktavuođas.  Nuoraidpolitihkalaš lávdegotti lahtut
   leat   searvan  konfereanssaide,  leat  buktán  árvalusaid  iešguđet
   áššiide   ja   leat   čuvvon  osiid  Sámedikki  dievasčoahkkimiin.
   Sámedikki  nuoraidkonfereansa  «Beaivvi  bárdni  ja Robocop - i skjønn
   forening eller i en smørje?» lágiduvvui Snoasas golggotmánu 11.-12. b.
   2002,  ja  dohko ledje boahtán 67 nuora. Oassin eahketdoaluin čájehii
   Åarjelhsaemien    Teatere   bihtá   Jiele/Existens   mas   lei   sáhka
   beaivválašrasimmas.   Konferansa  lágiduvvui  ollásit  gárrenmirkkoid
   haga.  SUPU dáhttu leat dakkár orgána mas lea váikkuhanfápmu Sámedikki
   nuoraid   politihka   hábmemii   ja  galgá  beassat  leat  mielde  dan
   mearrideamen.    SUPU   lea   dehálaš   lađas   nuoraid   oažžumis
   áŋgiruššagoahtit sámepolitihkalaš bargguin, oažžut eanet nuoraid
   čálihit    sámi   jienastuslohkui   ja   buoridit   nuoraidovddastusa
   Sámedikkis.  3.5  Giella, gulahallan ja diehtojuohkin 3.5.1 Sámegiella
   Sámediggi  bargá giellagelbbolašvuođa nannemiin vai sámegiela sáhttá
   geavahit  buot oktavuođain ja juohke sajis sámi servodagas. Sámedikki
   giellastivra  lea doallan njeallje čoahkkima ja dan bargun lea earret
   eará   gielladieđáhusa   ráhkadeapmi,   ođđa  sániid  ja  tearpmaid
   dohkkeheapmi,  ja  giellastivra  lea  dohkkehan  11  sátnelisttu.  Lea
   juolluduvvon         rámmajuolludus        dulkabálvalusaide        ja
   guovttegielalašvuhtii  guđa gielddas ja 2 fylkkagielddas, mat gullet
   sámelága   hálddašanguvlui.  Dasa  lassin  leat  juolluduvvon  ruđat
   sámegiela  viidásetovddideapmái  oarjelsámi-  ja  julevsámi  guovllus,
   Ofuohta   ja   Lulli-Romssa   guovlluin   ja   iešguđet   riddo-  ja
   vuotnaguovlluin.   Leat  vuoruhan  tearpmaprošeavttaid,  arenaid  gos
   sohkabuolvvat  sáhttet  deaivvadit  geavahit  sámegiela  ja gulahallat
   dainna,     alfabetiserenbarggu     sámegielagiidda,     mánáid-    ja
   nuoraidprošeavttaid    sámegielas.    2000:s    álggahuvvui    5-jagi
   giellamovttiidahttinprošeakta   mii   lea  vuođđuduvvon  dasa  ahte
   mánáidgárdemánát  árrat  besset  oahppat sámegiela. Prošeakta čuovvu
   mánáid  mánáidgárddi  rájes  dassážii  go  leat  vázzán  muhtun  jagi
   skuvlla.    Elgå    oahpahusguovddáš   Engerdal   gielddas   čađaha
   prošeavtta.   Dán   rádjai   leat   5-8   máná   ožžon   oarjelsámi
   mánáidgárdefálaldaga.   Čakčat  2002  álge  golmmas  sis  geain  lea
   sámegiella  vuosttas  giellan  skuvlii.  Dasa  lassin leat máŋga máná
   geain     sámegiella     lea     nubbin    giellan    skuvllas.    Jos
   geahččalanprošeakta  addá  buriid  bohtosiid,  de  sáhttá sullasaš
   prošeavttaid   álggahit   eará   sajiinge.   3.5.2   Báikenamat  Sámi
   nammakonsuleantabálvalus      sirdojuvvui      Sámediggái      2002:s.
   Nammakonsuleantabálvalus  hálddaša  sámi nammaáššiid báikenammalága
   vuođul,   bargá   fágalaš  áššiiguin  mat  gullet  nammaáššiide,
   ráđđeaddimii   ja   diehtojuohkimii   sámi   báikenamaid   birra  ja
   báikenammalága   sisdoalu   birra.   Bearráigeahččá  dan  ahte  sámi
   nammaáššit  meannuduvvojit báikenammalága sámi teakstaoasi mielde ja
   nammaáššit  leat  ovddiduvvon  dalle  go eiseválddit eai leat váldán
   áššiid meannudeapmái sámi nammaáššin. Nammakonsuleantabálvalus lea
   veahkehan  Stáhta  kártadoaimmahusa,  Kártadoaimmahusa  ja Báikenamaid
   guovddášregisttara  nammafágalaš  áššiin  mat  gusket  sámi namaid
   čállinvuohkái.   3.5.3  Diehtojuohkin  2002:s  rájes  leat  Sámedikki
   dievasčoahkkimat fievrriduvvon njuolga interneahta bokte. Dán geažil
   lea  vejolaš  čuovvut  Sámedikki  dievasčoahkkimiid  vaikko  vel ii
   leatge   sálas   čohkkámin.   Sámedikki   neahttasiidduid  kvalitehta
   sihkkarastin lea vuoruhuvvon 2002:s vai nu ollugat go vejolaš ožžot
   vejolašvuođa  searvat  sámepolitihkalaš  doaimmaide.  Raporttat mat
   leat  ráhkaduvvon jienastuslohkoprošeavtta oktavuođas leat vuođđun
   gulahallanstrategiija  ráhkadeapmái  sámi jienastuslogui ektui boahtte
   sámediggeválgga   rádjai.  Váldogávdnosat  iskkadeamis  čájehit  ahte
   ovddit  áiggiid dáruiduhttinpolitihka váikkuhusat ain dagahit dan ahte
   ollu  sámit  eai  hálit oktavuođa sámi servodahkii ja sámi kultuvrii.
   Dáruiduhttinpolitihka  váikkuhusain  beassan  gáibida ollu barggu ollu
   servodatsurggiin.  Diehtojuohkima  dáfus  leat  gávdnosat  iskkadeamis
   stuorra  hástalussan. 19 108 dokumeantta, mat leat mannan juogo olggos
   dahje boahtán sisa, leat journálii fievrriduvvon, ja arkiivavuogádagas
   leat  ásahuvvon 3 661 ášši. Go juohká dáid jahkedoaimmaide (103), de
   šaddet guđege bargi nammii 186 dokumeantta ja 36 ášši. Dasa lassin
   bohtet   ollu   jearaldagat   eaŋkilolbmuin,   servviin,   gielddain,
   fylkkagielddain,  stáhtalaš  ja ii-stáhtalaš ásahusain, mat háliidit
   veahki  ja  dieđuid iešguđet fágasurggiid birra. 3.5.4 Sámi arkiiva
   Almmolaš  ja  priváhta  doaimmaid  sámi arkiivaávdnasat leat hádjánan
   miehtá  iešguđet  ásahusaid, main gelbbolašvuohta ja resurssat leat
   iešguđet  dásis.  Sámediggi  háliida ásahit ja jos vejolaš ovddidit
   Sámi  arkiivva  Guovdageainnus  sámi  arkiivan  mas  lea našuvnnalaš
   ovddasvástádus  buot sámi ja sámegiel arkiivaávdnasiin Norggas. Oassin
   dán  barggus  álggahii  Riikaarkiiva  Sámedikki ávžžuhusain čakčat
   2002  čielggadusa  movt hukset ja organiseret arkiivabálvalusaid sámi
   álbmoga  váste  boahtteáiggis.  3.5.5  Sámi bibliotehkabálvalusat Sámi
   sierrabibliotehka  galgá  veahkehit  ja  láhčit dilálašvuođaid sámi
   bibliotehkabálvalusaid      positiivvalaš     ovdáneapmái.     Romssa
   fylkkagielddain      dahkkojuvvon      ovttasbargošiehtadusas     lea
   bibliotehkasuorgi   ovttasbargosuorgin.   Ođđa  bibliotehkavuogádaga
   plánejuvvon  geavahišgoahtin  maŋiduvvui  2002:s jahkái 2003. Sivvan
   dasa  lei  dat  go  vuogádat maid Sámediggi álggos háliidii oastit, ii
   nagodan  háhkat čovdosa mas sámegiel bustávat livčče doaibman. Sámi
   bustávvaid   váilun   dihtorprográmmagálvvuin   hehtte  dál  eanemusat
   bálvalusaid  buvttadeami  neahtas  sámi álbmogii. Boares vuogádagas ii
   leat  dohkálaččat  heivehuvvon  interneahtta  ja  ná  eai  leat buot
   bálvalusat  interneahtas.  Bibliotehkavuogádagaide  ferte  gáibádussan
   leat sámi čálamearkkaid doaibman buot dohkkehuvvon prográmmagálvvuin.
   Sámi  girjebussiid  doaibmadoarjja  sirdojuvvui Sámediggái 2002 rájes,
   muhto   doarjja   fysálaš   investeremiidda   gal   ii   sirdojuvvon.
   Doaibmadoarjja   juolluduvvui  čieža  girjebussii.  3.5.6  eSápmi  -
   prošeakta  Ráđđehus lea Gielda- ja guovludepartemeantta ja Ealáhus-
   ja gávpedepartemeantta bušeahtain 2002:s várren 740 000 ruvnno eSápmi
   pilohttaprošeavtta čađaheapmái. Prošeakta lea vuosttas jagi gidden
   fuomášumi   čuovvovaš   fáttáide:   Gáibádussii  oažžut  sámegiel
   bustávvaid   doaibmat   dihtoris,  Sámi  bustávvat  mobiltelefovnnain,
   Korrektuvrareaidu    sámegielas   elektrovnnalaš   teakstameannudeami
   geavaheamis   mas   lassidoaibman   govahallojuvvon   jietna  ja  Sámi
   gielladiehtovuođu  čielggadus.  Dássážii  ii leat dihtorindustriija
   váldán  ovddasvástádusa  sámegiela  čálamearkkaid  meroštallamis  ja
   sámegielas iežas operatiivavuogádagain. Oktasaš čálamearkačovdosis
   sámegiela  váste  iešguđet  operatiivavuogádagaid gaskka lea stuorra
   mearkkašupmi    sámi   čálagiela   geavaheapmái   ja   ovddideapmái.
   Eurohpalaš   telekomstandardiserema  (ETSI)  gáibádus  ásahit  sierra
   standárdda  sámegiela  váste  mobiltelefovnnain,  ii  leat  dán rádjai
   ovdánan  gosage.  Lea  álggahuvvon čielggadusbargu gávnnahit man ollu
   máksá    ovddidit    korrektuvrareaiddu   sámegielas   elektrovnnalaš
   teakstameannudeami  váste main leat doaimmat nugo stávendárkkisteapmi,
   stávvaljuohku,    synonymasátnegirji   ja   grammatihkkadárkkisteapmi.
   Lassireaidun   korrektuvrareidui   lea  jurddašuvvon  govahallojuvvon
   jietna  sámegillii mii addá sámegielagiidda, geain eai leat čálagovat
   iežaset  eatnigielas,  buoret  vuođu válljet daid árvalusaid gaskkas
   maid  korrektuvrareaidu evttoha. 3.6 Mánáidgárddit, oahpahus ja dutkan
   3.6.1  Mánáidgárddit  Mánáidgárdesuorggis  lea  eanemusat  bargojuvvon
   kvalitehtaáŋgiruššamiin    ja    fierpmádagaid    ásahemiin    sámi
   mánáidgárddiin      miehtá     riikka.     Leat     doallan     guokte
   mánáidgárdekonfereanssa   sámi   mánáidgárddiid   váste,   Snoasas  ja
   Guovdageainnus.  Juogaduvvui  doarjja  48  sámi  mánáidgárdái ja/dahje
   ossodahkii, ruđat eatnigiela oahpahussii 7 mánáidgárddis ja ruđat 23
   geahččalan-   ja   ovddidanprošektii  sámi  mánáidgárddiin.  Eanaš
   prošeavttaid   ulbmilin  lea  nannet  sámegiela  mánáid  gaskkas,  ja
   ovddidit  giellaovddidan  vugiid.  Leat  maiddái  juolluduvvon  ruđat
   sámihápmásaš  olgostoahkanbirrasa ovddideapmái mánáidgárddiin. Sierra
   doarjja  galgá  geavahuvvot  daid liigegoluide mat mánáidgárddiin leat
   sámi  giela  ja kultuvrra gaskkusteames. Lea stuorra dárbu oaivadit ja
   juohkit   dieđuid  Sámi  mánáidgárddiide,  erenoamážit  pedogogalaš
   ávdnasiid,  vugiid,  sámi  sisdoalu, sámegiela nannema, sámi kultuvrra
   gaskkusteami   ja   prošeavttaid   birra.  Dasa  lassin  bohtet  ollu
   jearaldagat  mánáidgárddiid  eaiggádiin,  gielddain ja váhnemiin, geat
   háliidit   dieđuid  sámi  mánáidgárdeáššiid  birra.  Sámediggi  lea
   galledan  sámi mánáidgárddiid guđa gielddas hálddašanguovllus ja dan
   olggobealde,    ja    das    leat    leamaš   čoahkkimat   gielddaid
   ovddasteaddjiiguin  sihke  politihkalaš ja hálddahuslaš dásis. 3.6.2
   Oahpahus    Sámi    oahpahusa    čielggadus   olggobealde   sámegiela
   hálddašanguovllu   lea   vuođđun   Sámedikki   politihka  hábmemii.
   Sámediggi áigu joatkit bargguin ahte oahpahusláhka rievdaduvvo nu ahte
   buot    sámi    mánáide,   beroškeahttá   ássamis,   sihkkarastojuvvo
   vuoigatvuohta  oahpahussii  sámegillii.  Ođastusa  94  evalueren sámi
   joatkkaskuvllain  lea maiddái deattuhuvvon 2002:s. Dego čuovvoleapmin
   áigu   Sámediggi   loahpalaččat   meannudit   sámi  joatkkaoahpahusa
   prinsihpaid    ja    njuolggadusaid,    ja    sámi    joatkkaskuvllaid
   oktavuohtahámiid.   Sullii   400  joatkkaskuvla  oahppi,  geat  lohket
   sámegiela   ožžot   stipeandda   Sámedikkis.  Ortnega  ulbmilin  lea
   movttiidahttit   nu   ollugiid   go   vejolaš   váldit  oahpu  lassin
   vuođđoskuvlii, seammás go ortnet galgá doaibmat váikkuhangaskaoapmin
   sámegiela  ovddideames.  Sámedikkis  lei  stuorra ovttamielalašvuohta
   stuorradiggedieđáhusa  nr  34  (2001-2002),  alit  sámi  oahpahusa ja
   dutkama   kvalitehtaođastusa  birra,  meannudeamis.  Stuorradiggi  ii
   čuovvolan  ollus  Sámedikki árvalusaid ja mearkkašumiid go meannudii
   ášši.  Oahpahus- ja dutkandepartemeanta álggahii ođđa rámmaplánaid
   ovddidanbarggu     dábálašoahpaheaddji-,     ovdaskuvlaoahpaheaddji-,
   fágaoahpaheaddji-  ja  geavatlaš  pedagogalaš oahpu váste. Sámediggi
   oaččui  bargun  ráhkadit  rámmaplána sámegielas ja duojis. Sámediggi
   oaivvilda  ahte  rámmaplánat  fertejit  deattuhit  sámi  perspektiivva
   goziheami  iešguđet  fágain,  ja  ahte  sámi  oahpaheaddjioahppu  ja
   oahpaheaddji  oahppu  muđui heivehuvvo studeanttaid várás geat bohtet
   Suomas, Ruoŧas ja Ruoššas. Sámediggi geavaha ollu áiggi oaivadit ja
   doarjut   oahpaheaddjiid   geat   addet   oahpahusa   sámi   oahppiide
   vuođđoskuvllain   ja   joatkkaskuvllain.  Dát  guoská  oahppiide  ja
   oahpaheaddjiide  eará  Norgga  skuvllain,  ja  veahkki  lea addojuvvon
   dárbbu  mielde.  Sámi oahpponeahtta lea ásahuvvon neahttaportálan sámi
   oahpahusa   váste  ja  diehtojuohkingáldun  ja  resurssan  skuvllaide,
   mánáidgárddiide     ja    vánhemiidda.    Sámedikkis    leat    máŋga
   ovttasbargoprošeavtta  eará  eiseválddiiguin  oahpahusa siskkobealde.
   Sámi    skuvlakonfereanssas    Guovdageainnus    meannuduvvui    fáddá
   Guovttegielalašvuohta      -     mihttomearri     vai     gaskaoapmi?
   Oahpahusdoaibmabijut   leat   oassin   maiddái   Romssa  fylkkagieldda
   ovttasbargošiehtadusas.   Hui   unnán   vánhemat   váldet  oktavuođa
   vuođđoskuvlla  vánhenlávdegottiin  (FUG). Danne váillahage Sámediggi
   sámi   ovddastusa   dán   lávdegottis.   Sámedikkis   leat   jahkásaš
   ovttasbargočoahkkimat  Sámeskuvlastivrrain Ruoŧa bealde ja Sámedikki
   skvulaáššiid  čállingottiin  Suoma bealde. Sámediggi attii fágalaš
   veahki  Rávisolbmuidoahpahusinstituhttii  dihtoroahpahus-CD  ja  Dill@
   almmuheamis.   CD   almmuhuvvui  Oslos,  Bergenis  ja  Guovdageainnus.
   Erenoamášpedagogalaš   fágasuorggis   leat   dál   ollu   iešguđet
   oasálaččat. Sámedikkis lea ovddasvástádus oahpponeavvoovddideames ja
   das   lea  mieldeovddasvástádus  gelbbolašvuođa  ovddideames.  Danne
   leatge  ásahuvvon  buorit  ovttasbargolinját  iešguđet oasálaččaid
   gaskka  mat  barget suorggis. Sámedikkis lea leamaš ovddastus lahttun
   Davvi-Norgga   ráđđeaddi  orgánas,  mii  lea  oassi  riikkaviidosaš
   stáhtalaš  erenoamášpedagogalaš  doarjjavuogádagas. Guovddážis lea
   leamaš   gelbbolašvuođa   ovddideapmi   sámi   geavaheaddjiide.  17
   studeantta    leat    ožžon   oahppostipeandda   váldit   lassioahpu
   erenoamášpedagogihkas.  Dasa  lassin  lea addojuvvon doarjja 4 sierra
   geahččalan-  ja  ovddidanprošektii, main leat deattuhuvvon sámegiel
   mánáid   čállinváttisvuođat,   sámegiel   mánáid   giellaovdáneapmi,
   máŋggagielat  mánáid  giella- ja gulahallanváttisvuođat, sámi mánáid
   ja   nuoraid   sosiálalaš   ja   emošuvnnalaš   váttisvuođat  sámi
   oktavuođas     dahje    máŋggakultuvrralaš    oktavuođas.    3.6.3
   Oahpponeavvoovddideapmi Lea juolluduvvon ruhta dábálaš, GDT ja sierra
   láhččojuvvon  oahpponeavvuid ovddideapmái sámegillii. Oktiibuot leat
   gárvvistuvvon    43   oahpponeavvu,   26   dain   davvisámegillii,   9
   julevsámegillii  ja  8  oarjelsámegillii. Sámi oahpponeavvoguovddážis
   leat oktiibuot 8 000 girjetihttala ja 418 videoprográmma. 2600 gearddi
   leat   dat   luoikkahuvvon   2002:s.  Sámediggi  lea  álggahan  barggu
   doaibmabijuid ovddidemiin, ahte beavttálmahttit buvttadusa ja buoredit
   girječálliid  rekrutterema.  10  studeantta  ožžo stipeandda váldit
   lassi  oahpu  oahpponeavvopedagogihkas  Sámi  allaskuvllas.  Dasto lea
   Sámediggi    doallan    logaldallamiid   sámi   oahpponeavvobuvttadusa
   iešguđet      beliid     birra     studeanttaide     geat     váldet
   oahpponeavvopedagogihka  Sámi  allaskuvllas.  3.7  Areála-,  biras- ja
   kultursuodjaleapmi  3.7.1  Areálasuodjaleapmi ja hálddašeapmi Vuollel
   2000  eaŋkilášši  leat  meannuduvvon  kulturmuitolága  ja plána- ja
   huksenlága    mielde.    Áššit    mat    čatnasit   gieldaplánaide,
   gieldaoasseplánaide,       regulerenplánaide       ja      plánejuvvon
   meahccegeainnuide  leat  jeavddalaččat  leamaš  ollu.  Dát  áššit
   gáibidit  ollu  áiggi  ja barggu, ja nu ii bázege ollu áigi čuovvolit
   eará  bargguid  birasáššiid oktavuođas. Riikaantikvára lea álggahan
   pilohttaprošeavtta   man  oktavuođas  Sámedikkis  lea  ovddasteaddji
   refereansajoavkkuin.   Sámedikkis   lea  ovddastus  maiddái  ovttaskas
   fylkkaid      kultureatnadatjoavkkuin,      areálaplánaforumiin     ja
   birasforumiin.  Ovttasbargošiehtadusas  Romssa  fylkkagielddain  leat
   kulturmuitohálddašeapmi    ja    museaáššiit    namahuvvon   sierra
   artihkkaliin.  Šiehtadusa  vuođul lea álkit juogadit ovddasvástádusa
   ja  čuovvolit.  Dál lea jođus viiddis bargu mii guoská álbmotmehciid
   ja  eatnadatsuodjaleami  ásaheapmái  ja viiddideapmái sámi guovlluin4.
   Sámediggi  lea buktán golbma guovddáš gulaskuddancealkámuša. Searvan
   sámiid  beales  suodjalanplánaproseassaide  ii leat leamaš buorre, ja
   ollu  suodjalanevttohusain  ii  leat  doarvái  vuhtii váldojuvvon sámi
   kultuvra  ja  ealáhusdoaibma.  Sámediggi  lea bivdán stuorát válddi ja
   váikkuhanfámu  suodjalanplánaproseassaide,  ja  ahte  dat  čadnojuvvo
   láhkii.  Suodjalanplánaproseassaid  ferte maiddái fakkastit dan ođđa
   «finnmárkoláhkii»   ja   Sámi  vuoigatvuođalávdegotti  čielggadussii
   Romssa,  Norlándda  ja oarjelsámeguovllu ektui. Sámediggi lea ovddidan
   nana   vuostehágu   Rávttošnjárgga   álbmotmeahci   viiddideapmái  ja
   Rávttošnjárgga          eatnadatsuodjalanguovllu          ásaheapmái.
   Suodjalanmearrádus  lea  buktán eahpesihkarvuođa báikkálaččat sakka
   dan   ektui   makkár  váikkuhusat  mearrádusas  leat  geavaheapmái  ja
   hálddašeapmái  boahtteáiggis.  Positiivvalaš  lea  dat go boazodoalu
   vuoigatvuođat  eai  leat  gáržžiduvvon ollus, muhto seammás lea hui
   šállošahtti   ja   cuiggodanveara   go  eará  sámi  beroštumit  eai
   váldojuvvo    dohkálaččat    vuhtii.   Sámi   areálaberoštumit   ja
   vuoigatvuođat      čatnasit     luondduresurssaide     nugo     sámi
   meahcceealáhusaide, boazodollui, luossabivdui, riddo- ja vuotnabivdui,
   kultureatnadahkii  ja  kulturmuittuide.  Rávttošnjárgga  álbmotmeahci
   viiddideames ja Rávttošnjárgga eatnadatsuodjalanguovllu ásaheames eai
   leat  báikegottiid olbmuid vuoigatvuođat ja beroštumit dohkálaččat
   deattuhuvvon  ja  gozihuvvon. Čázádatplána dievasmahttima oktavuođas
   lea  čađahuvvon prošeakta mas sámi beroštumit leat čielggaduvvon.
   Sámediggi       buvttii       cealkámuša       čázádatsuodjalanplána
   dievasmahttinárvalussii    ja   doarjjui   dan   váldoáššis.   3.7.2
   Kulturmuittut,    kulturmuitoguovllut    ja    kulturmuitodoaibmabijut
   Sámediggi  lea  dál  bargamin  ollu plánaiguin dán suorggis. Koltálaš
   gili  kulturbirassuodjalanplána árvalus lea sáddejuvvon gulaskuddamii.
   Evttohusas  leat njuolggadusat seailluheami ja konkrehta doaibmabijuid
   váste  gaskkusteami  ja  láhčima  ektui. Sámediggi válddii badjelasas
   hálddašanovddasvástádusa  dan  ráfáidahttojuvvon  kulturmuitoguovllus
   Ceavccageađggis    Unjárggas   2001:s.   Guovllu   váste   ráhkaduvvo
   hálddašanplána  mas  evttohuvvo  movt  guovllu  buoremusat  sáhtášii
   seailluhit    ja    hálddašit    boahtteáiggis.    Báktedáiddaguovllu
   duođaštan-    ja    sihkkarastinbargu    Ruksesbávttis   Billávuonas
   Porsáŋggus,  mii fuomášuvvui 2001:s lea jotkojuvvon 2002:s. Mii leat
   geahččalan  fokuseret  báktedáidaga  ja báikegotti olbmuid gaskasaš
   oktavuođa,      ja      báktedáidaga      gaskkusteami.      Dagaimet
   jearahallaniskkadeami,   mii   goassige  ovdal  ii  leat  dahkkojuvvon
   báktedáidaga  oktavuođas.  Jearahallaniskkadeami  boađus  geavahuvvo
   guovllu     seailluhan-     ja     hálddašanbarggus     viidáseappot.
   Interregprošeavtta Rock Art in Northern Europe bokte searvá Sámediggi
   ovttas   eará   ásahusaiguin  Norggas  ja  Ruoŧas,  ovttasbargojovkui
   báktedáidaga  suodjaleami  ja hálddašeami hárrái. Vern og forvaltning
   av   samiske   byggverk   raportaárvalus   lea  gárvvistuvvon.  Duohta
   meroštallama  vuođul  sáhttet  leat  sullii  1200  automáhtalaččat
   ráfáidahttojuvvon  sámi  vistti  riikkas  ja  870  soitet  vel šaddat
   boahtte  20  jagis. Raporttas geahčaduvvojit čuolbmačilgehusat movt
   dovdat  visttiid  sámi  vistin,  gos  sámi  visttit leat, mii lea sámi
   visttiid suodjalanárvu, movt hálddašit sámi visttiid ja doaibmabijuid
   sámi    visttiid    suodjalanbarggus.   2002:s   meannuduvvojedje   50
   doarjjaohcama   sámi  kulturmuitosuodjalandoaibmabijuide,  2001:s  dat
   ledje  59.  Doarjja  lea addojuvvon sámi kulturmuittuid registreremii,
   seailluheapmái  ja duođašteapmái ja sámi visttiid divodeapmái. 3.7.3
   Museabargu   2002:s   válddii   Sámediggi   badjelasas   sámi  museaid
   hálddašanovddasvástádusa  Norggas.  Lea  bargojuvvon aktiivvalaččat
   Sámedikki  ásahemiin  riikaviidosaš  oasálažžan  ja hálddašeaddjin
   museaoktavuođas.   Sámi   museaforum   lea   ásahuvvon  museaáššiid
   ráđđeaddi orgánan, ja mas leat daid sámi museaid ovddasteaddjit, mat
   ožžot  doaibmadoarjaga  Sámedikkis.  Sámediggi ja sámi museat servet
   riikaviidosaš   museaođastussii5,   mas  ulbmilin  lea  ahte  museat
   oktiiordnejuvvojit  stuorát  ja  nannoseabbo  ovttadahkan,  mii šaddá
   našuvnnalaš fierpmádahkan. Bargojuvvo 4 sámi museaguovllu ásahemiin,
   ja   riikaviidosaš  sámi  kulturhistorjálaš  fierpmádaga  huksemiin.
   Nuortasámi   musea   ásahanbargguin   lea   jotkojuvvon  ovttasráđiid
   Mátta-Várjjaga  gielddain ja Statsbygg:in. Eaktun dán barggu joatkimii
   viidáseappot,  lea  ahte  sámi  museaid  ekonomiija  nannejuvvo.  2003
   stáhtabušeahtas  ii  lasihuvvon mihkkege sámi museaide. 3.7.4 Stuorát
   areáladuohtadeamit    sámi    guovlluin    Suodjalusas   leat   máŋga
   báhčinšilju  sámi guovlluin, maid leat plánen viiddidit ja rievdadit
   daid  geavaheami,  das  leat  stuorra  negatiivvalaš váikkuhusat sámi
   ealáhusaide.  Sámediggi lea cuiggodan sakka daid ođđa plánaid ja das
   lea  hui  kritihkalaš  oaidnu Suodjalusdepartemeantta ja Forsvarsbygg
   geavahan     vugiide.    Meavkki    ja    Alitčohka    báhčin-    ja
   hárjehallanguovlluid   viiddidanplánain   ii   leat   doarvái   vuhtii
   váldojuvvon     boazodoallu.    Hálkavári    báhčinguovllu    stuorra
   viiddidanplánat   orrot   doaisttážii   bissehuvvon.   Sámediggi  lea
   geahččalan  váikkuhit dan ahte Suodjalus ja boazoorohagat Hálkaváris
   dahket     šiehtadusaid     maiguin    sihkkarastojuvvo    boazodoalu
   guohtoneanadárbu guovlluin maid Suodjalus dál geavaha. Suodjalus pláne
   oažžut  gieldaoasseplána  Sætermoen  báhčinguvlui,  ja  maiddái dán
   guovllus  vurdojuvvo  geavaheami  veaháš  rievdadeapmi. Dáppe maid ii
   leat  Forsvarsbygg  čájehan  albma  áddejumi  sámi  kulturmuittuid ja
   ealáhusberoštumiid  duođašteapmái  ja oainnusin dahkamii. Sámediggi
   oinnii  ahte  lei  dárbu  ovddidit vuostehágu Sætermoen báhčinguovllu
   gieldaoasseplánii,    danne   go   sámi   kulturmuitoberoštumit   eai
   dohkálaččat   lean  vuhtii  váldojuvvon.  Minerálasearvvit  sis-  ja
   olgoriikkas  váldet  oktavuođa jeavddalaččat ja háliidit gávdnat ja
   geavahit  minerálaresurssaid  sámi guovlluin. Sámediggi lea deaivvadan
   minerálaservviiguin ja lea addán signálaid ahte ii doarjjo lobi addima
   ii  kártet  iige  geavahit vejolaš minerálagávdnosiid sámi guovlluin,
   ovdal  go  Sámediggi  lea ožžon duohta váikkuhanfámu ja go norgalaš
   eiseválddit  leat  dohkkehan  sámi  vuoigatvuođaid. Oppalaš dovdu lea
   ahte   minerálasearvvit   oalle   guhkás  háliidit  gudnejahttit  sámi
   vuoigatvuođaid  ja  vejolaš  roggama sámi eavttuiguin. Dán rádjai ii
   leat    Ráđđehus    vástesaččat    háliidan    gudnejahttit   sámi
   vuoigatvuođaid  ja  ná  caggá  árvvoštallama  ahte sáhttá go roggama
   bealuštit  ja  čađahit  dihto oktavuođain. 3.7.5 Petroleumadoaibma
   Sámediggi lea buktán cealkámuša
   váikkuhančielggadusprográmmaárvalussii   birrajagi  petroleumadoaimma
   ektui  Lofuohta-Barentsábis.  Birrajagi  petroleumadoaibma Barentsábis
   rievdadahttá   sámi   guovlluid   ekonomalaš  struktuvrra.  Sámediggi
   oaččui  miehtama  dasa  ahte  petroleumadoaimmaid  váikkuhusat  sámi
   guolástusaide,    kultuvrii   ja   servodahkii   oppalaččat   galget
   čielggaduvvot,  muhto  ii  ožžon  doarjaga  dasa ahte ferte maiddái
   čielggadit  makkár váikkuhusat sáhttet leat iešguđet hápmásaš sámi
   mieldeváikkuheames     ja     mielde     mearrideamis     go    guoská
   petroleumaresurssaid geavaheapmái sámi resursaguovlluin. Sámediggi lea
   dovddahan  ahte lea garrasit fuolastuvvan daid issoras smávva áige- ja
   resursarámmaid  geažil  mat  leat addojuvvon sámi čielggadusa váste.
   Lea  váttis  jáhkkit ahte 1,5 mannosaš áigerámma dán lágan viiddis ja
   vuođđo   árvvoštallamiidda   livččii  fágalaččat  dohkálaččat
   jáhkehahtti,  ja  attášii  dohkálaš mearrádusvuođu. 3.8 Kultuvra ja
   ealáhusat  3.8.1  Kulturfoanda  Okta Sámedikki mihttomeriin lea háhkat
   buriid  bajásšaddaneavttuid  sámi mánáide ja nuoraide ja ovddidit sin
   sámi  identitehta.  Váikkuhangaskaomiid geavaheami bokte leat vuoruhan
   dán  mihttomeari  doarjaga juolludeami bokte iešguđet doaibmabijuide
   mánáid  ja  nuoraid váste. Sámediggi oažžu dađistaga eanet ja eanet
   ohcamiid  skuvllain  ja  earáin  doaibmabijuide «sámi stoalppuid» O97,
   Kultuvrralaš  Skuvlalávka, skuvla- ja oahppomátkkit ja sullasaččaid
   oktavuođas,  muhto  ii  leat  vuoruhan  doarjaga  dieid  oktavuođas.
   Teáhtera   oktavuođas   lea   deattuhuvvon   doarjaga   addin  dakkár
   lávdedáidagii,  main  mánát  ja  nuorat  leat  leamaš  oasálastin  ja
   olahusjoavkun.  Dasa lassin leat amatevrateáhterdoaibma, teáhterbihttá
   dáruiduhttima  ja  identitehta  birra  ja  teáhter oarjelsámi guovllus
   vuoruhuvvon.    Prošeakta   «Gállanuoraid   teáhterviessu»   -   sámi
   teáhterguovddáš  mánáide  ja nuoraide Guovdageainnus, ožžo doarjaga
   álggaheapmái.  Leat  čielggaduvvon iešguđet lágan molssaeavttut mii
   guoská  Åarjelsaemien  Teatere  bissovaš  doibmii.  Dál  leat iskamin
   gávdnat   teáhterea   doibmii   bissovaš   ruhtadeami,   earret  eará
   interreg-prográmmaid  bokte.  Sámediggi  válddii  badjelasas Beaivváš
   Sámi   Teáhtera   hálddašan-   ja   juolludanovddasvástádusa  2002:s.
   Sámedikki mihttomearri festiválaoktavuođas lea gozihit ja nannet sámi
   artisttaid  beroštumi,  ja movttiidahttit ja ovddidit sámi dáidda- ja
   kulturčájehemiid,  ja  sihkkarastit arenaid daid gaskkusteapmái. Leat
   earret    eará    háliidan    geahččalit   háhkat   deaivvadansajiid
   eamiálbmotdáiddáriidda  ja  artisttaide,  álbmogii  ja  nuoraide.  Lea
   juolluduvvon festiváladoarjja guovtti bissovaš sámi festiválii, Riddu
   Riđđui ja Guovdageainnu musihkkafestiválii (beassašfestivála). Dasa
   lassin    lea    addojuvvon    prošeaktadoarjja    eará    sámi-   ja
   eamiálbmotfestiválaide, ja festiválaide main leat leamaš sámi doalut.
   Mánáidbláđi  Leavedolgi  ja nuoraidbláđi Š almmuheapmái lea maiddái
   addejojuvvo   prošeaktadoarjja   2002:s.  Nissonbláđđái  Gába  leat
   bargamin  oažžut  bissovaš  ruhtadeami  almmuhit bláđi 3-4 gearddi
   jahkái,  muhto  dainna  eat  leat lihkostuvvan. Dán golmma sámi bláđi
   ruhtadilli  ii  leamaš  dohkálaš,  ja  heajos  dilli lea leamaš juo
   máŋggaid  jagiid.  Musihkkadoarjja lea leamaš seamma dásis máŋggaid
   jagiid,  ja  ohccit fal leat lassánan jagis jahkái. Addojuvvui doarjja
   viđa  CD  almmuheapmái;  daid  gaskkas  guokte sámi lávlla-CD, guokte
   juoigan-CD  ja  okta  mas sihke lávlagat ja juoigan. Muđui addojuvvui
   doarjja  muhtun  diŋgondahkosiidda,  iešguđet musihkkafestiválaide,
   konsearttaide  ja  eará musihkkadoaibmabijuide. Daiddaoastinortnet lea
   bisuhuvvon.  250 000 ruvnno lea várrejuvvon dáidaga ja duoji oastimii.
   Savio-ávvudeami  oktavuođas  addojuvvui  doarjja máŋgga čájáhussii.
   Dasa   lassin  addojuvvui  doarjja  dáiddafestiválaide,  čájáhusaide,
   semináraide  ja  dáiddalogahallamiidda.  Sámediggi  válddii badjelasas
   ovddasvástádusa  dáiddárstipeandaortnegis  jagi 2002 rájes. Dasto leat
   addán  guhtta  145 000 ruvdnosaš bargostipeandda, maid gaskkas guokte
   addojuvvojedje nuorra easkkaálgán sámi dáiddárii. Dasto addojuvvojedje
   golbma   mátke-  ja  oahppostipeandda,  okta  ávnnastipeanda  ja  okta
   ásahanstipeanda.  3.8.2  Eará doarjjaortnegat kulturulbmiliidda Oassin
   sámi   girječálliid   rekrutterenbarggus   leat   addojuvvon   guokte
   stipeandda   gávcci  nuorra  olbmui,  geat  čállet  sámegillii.  Dáid
   stipeandaoažžuid    gaskkas    ledje   sihke   oarjel-   julev-   ja
   davvisámegielagat.  Stipeanddaid  oažžut galget 2003:s čuovvoluvvot
   fágalaččat  čállinkurssain,  maid  Sámi  girječálliidsearvi  galgá
   čađahit.     2002:s    maid    eai    boahtán    ohcamat    almmuhit
   čáppagirjjálašvuođa         oarjelsámegillii.         Julevsámegiel
   girjebuvttadeami  oktavuođas  maŋŋonahttá  barggu dat go leat unnán
   dakkár   giellaolbmot   geat   sáhttet   dárkkistit  giela  ja  lohkat
   korrektuvrra.    Lágádusat   mat   almmuhit   sámi   girjjálašvuođa,
   oahpponeavvuid   ja   musihka   lassánit.   2002:s   gustogođii  sámi
   girjelágádusdoarjja      Báhko-lágádussii     Divttasvuonas.     Viđa
   kulturásahussii lea addojuvvon doaibmadoarjja. Dát ortnet guoskagođii
   dál    vuosttas    gearddi   Mearrasámi   gelbbolašvuođa-guovddážii
   Billávuonas. Leat áŋgirit bargan Gáivuona Ája sámi guovddáža huksema
   ollašuhttimiin.  Sámediggi attii doarjaga Sámiid Valáštallan Lihttui
   Norgga    bealde,    seamma   supmi   go   ovddit   jagi.   Ruhtadárbu
   valáštallanulbmiliidda   lea  stuoris,  ja  leat  vuordán  ahte  sámi
   váláštallan  galggai  oažžugoahtit  speallanruđaid. Filbmasuorggis
   leat   mearkkašahtti   ollu   lassánan   doaimmat  maŋimuš  jagiid.
   Guovdageainnus  lea  sámi  filbmafestivála  lágiduvvon sihke 2001:s ja
   2002:s.  Sámi  video-  ja  filbmadahkkiid  lohku  lea  lassánan, ja nu
   maiddái  ohcamiid  lohku  oažžut  doarjaga filbmaáigumušaide. 3.8.3
   Ealáhusovddideapmi  Ealáhusstruktuvrras  sámi  guovlluin  leat  smávva
   fitnodagat vátna resurssaiguin mat galget deaividit hástalusaiguin mat
   čatnasit     nuppástuhttimii,     ođđaháhkamii,     árvobuvttadeami
   buorideapmái  ja  buvttaovddideapmái. Dasa lassin lea ollu fitnodagain
   unnán    čoahkkanan   ieškapitála   boahtteáiggi   ovddideapmái   ja
   investeremiidda,  maid  lea  dárbu  dahkat  go gilvu ealáhusaid gaskka
   lassána  ja  lassána  ohpihii,  ja  ealáhusat  leat  gitta  márkaniin.
   Gelbbolašvuođas  šaddá  dađistaga deháleappot sadji ođđaháhkamii
   ja    ealáhuseallima    viidásetovddideapmái.   Sámi   ovddidanfoandda
   váikkuhangaskaomiid  geavaheami  oktavuođas  ii leat danne sáhka šat
   dušše   okto   investerendoarjagis  ealáhuseallimii,  muhto  maiddái
   ruđaid  juolludeamis  prošeavttaide  ja  prográmmaide, maiguin galgá
   gozihit boahtteáiggi hástalusaid maid ovddabealde báikkálaš ealáhusat
   leat.  Foandda váikkuhangaskaomiid geavaheapmi čadnojuvvo nannoseppot
   doaibmabijuid   ja   prošeavttaid  čađaheapmái  ovttasráđiid  eará
   almmolaš   oasálaččaiguin.   Go   ealáhusaid  galgá  guovlulaččat
   ovddidit,  de  ferte  buorebut  oktiiortnet  doaibmabijuid  guovlulaš
   ovddidanprográmmaid  bokte ja nannet oktavuođa ovttaskas fylkkaiguin,
   ja   dieinna   lágiin   dalle   sáhttá   leat  álkit  juksat  oktasaš
   mihttomeriid.    Sámi    ovddidanfoandda    hálddašeami   birra   lea
   čilgejuvvvon   jahkedieđáhusa   4.2  kapihttalis.  3.8.4  Duodji  ja
   lotnolasealáhusat  5-jagi  duoji ovddidanprográmma lea álggahuvvon, ja
   guđa  lahttosaš  refereansajoavku  lea nammaduvvon. Refereansajoavku
   galgá fágalaččat veahkehit prográmma čađaheami. Joavku lea doallan
   guokte  čoahkkima,  ja  lea árvalan čuovvovaš doaibmabijuid jagiide
   2002-2003;     oaivadusvirggit,    oktasašbájit,    duodjelogahallama
   ráhkadeapmi,  ealáhusšiehtadusa  vuođu  árvvoštallan  ja iešguđet
   stipeandaortnegat.    Sáiváčáhcebivdoprošeakta    geahpedii   guliid
   vuosttas   gearddi   geassit   ja   čakčat  2002:s.  Bivdoearit  eai
   ollašuhttojuvvon   dan   geažil   go  masse  muhtun  ráji  áigodagas
   álggahanáiggi  geažil.  43 tonna sturrosaš bivdoearis váldojuvvui 29
   tonna.  15  searvvi  ja  30-40  olbmo  serve  bivdui.  Ulbmil  maŋŋá
   prošeaktaáigodaga  lea  ahte  sáivačáhcebivdu galgá leat gánnáhahtti
   lotnolasealáhussan  10-15  olbmo  váste.  Sáivačáhcebivddus stuorámus
   hástalussan   lea  álggahit  vuostáiváldinstašuvnna  ja  vuovdin-  ja
   márkanbarggu.  Doaibmadoarjja  lotnolasealáhusaide lei seamma dásis go
   2001:s.  Eanaš  das  manai Sis-Finnmárkui. Lotnolasat, main duodji ja
   boazodoallu  lei  mielde  ožžo  eanemusat  doarjaga.  Sámediggi  lea
   mearridan  ahte  lotnolasealáhusaid  doaibmadoarjjaortnet heaittihuvvo
   2005  rájes. Viidáset bargu lotnolasealáhusaiguin galgá láhččojuvvot
   birgenvejolaš   lotnolasaid   eanet   deattuhemiin  ja  rámmaeavttuid
   buoridemiin   lotnolasealáhusaide.  3.8.5  Boazodoallu  Sámediggi  lea
   meannudan norgalaš-ruoŧŧilaš boazoguohtonkomišuvnna árvalusa rájá
   rastá  boazodoalu  ektui.  Boazodoalu  riektevuođđu guohtonareálaide
   vuođđuduvvá  vuoigatvuođaide  mat  leat háhkkojuvvon dološ áiggiid
   geavaheami   bokte.   Dát   mearkkaša   dan   ahte   gávdnojit   sámi
   guohtonvuoigatvuođat  maid  diet  guokte riikka ferteba vuhtii váldit
   ođđa   boazoguohtonkomišuvnna   dagadettiin.  Lea  buorre  go  2002
   boazodoallošiehtadus    nannii    árvobuvttadanprográmma   ja   rabai
   spiehkastanvejolašvuođa   njuovvangáibádusas.   Sámediggi   váillaha
   stuorát  doarjjamáksomeriid  doalloovttadagaide,  dasto lea váttis jos
   boraelliid    dahkan    vahágat   eai   galgga   lohkkojuvvot   mielde
   njuovvangáibádussii      ja     go     bealit     eai     eaŋkilastán
   buvttadusdoarjjaortnega.  Sámediggi  mearkkašii ahte šiehtadusbealit
   eai   dorjon   rámmaid   lasiheami  Boazodoalu  ovddidanfoanddas  Sámi
   ovddidanfondii   duoji   ovddidanprográmma   oasseruhtadeapmái.  3.8.6
   Eanadoallu  Investeremat  eanadoalus  leat  njiedjan  jagi 2001 ektui.
   Fuonit    gánnáhahttivuohta   go   leat   heajos   hattit   ja   unnit
   buvttadusdoarjja  dagahit  dan  ahte eanadoallit illá oskildit lasihit
   eanadoallobuvttadusa.   Oktasašdoaibmabijuid   vuoruheapmi  Sámedikki
   beales    eanadollui    lea   dehálaš   váikkuhangaskaoapmi   doaluid
   mekaniserengoluid  unnudeamis.  Máŋggajagáš  prošeakta man ulbmilin
   lea  buoredit  árvobuvttadeami doaluin, lea ruhtaduvvon. Daid eana- ja
   boazodolliide, geat háliidit áŋgiruššat árvobuvttademiin borramuša
   ektui,   leat  dollojuvvon  gelbbolašvuođa  bajidan  kurssat.  3.8.7
   Boraeallit   Boraeallit  leat  oktilas  váttisvuohtan  sávzadollui  ja
   boazodollui,   ja   vahágat   maid   boraeallit   leat   dagahan  leat
   dohkketmeahttun   ollu.   Sámediggi   lea   mielde   Luondduhálddašan
   direktoráhta  jođihan  guovddáš boraeallilávdegottis. Dán lávdegotti
   bargu  lea dehálaš dan ođđa stuorradiggedieđáhusa ektui boraelliid
   birra.    3.8.8   Guolástus   Regulerenráđis   lea   šiehtadallamiin
   giddejuvvon   fuomášupmi   riddolagaš  bivdui,  erenoamážit  dainna
   áigumušain   ahte  sihkkarastit  unnimus  riddo-  ja  vuotnafatnasiid
   bivdovuoigatvuođaid.  Lea  leamaš váttis oažžut doarjaga Sámedikki
   oidnui   reguleremiid  ektui.  Seammás  fuolastuhttá  dat  go  dutkiid
   bivdoearrerávvagat  eai  leat  čuvvojuvvon,  mii heađušta ceavzilis
   ovdáneami  go  salašmearri  lea  eanet  go  mii  biologalaččat  lea
   rávvejuvvon.   Dan   geažil  go  Sámediggi  lea  cuiggodan  norgalaš
   riddodorski  hálddašeami,  de  lea  Guolástusdepartemeanta  mearridan
   nammadit  bargolávdegotti. Lávdegoddi galgá bidjat vuođđun norgalaš
   riddodorski  guhkes  áiggi  ja  ceavzilis hálddašeami, ja ráhkadit ja
   ovddidit  konkrehta  árvalusaid  movt  hálddašit  ja bivdit norgalaš
   riddodorski.  Sámit  dan  olis  go lea eamiálbmot Norggas, eai oažžo
   vuođđovuoigatvuođaid   guollebivddu  hálddašeapmái  eaige  oažžo
   vejolašvuođa   bivdit.   Dát   guoská   vuosttažettiin   daid  ollu
   hálddašanortnegiidda  mat  dagahedje  dan  ahte  guolásteaddjit masse
   iežaset   historjálaš   bivdovuoigatvuođaid.   Sámediggi  lea  maid
   čujuhan   váilevaš   hálddašanortnegiidda   mat  dagahit  dan  ahte
   báikegottiid  olbmot eai sáhte ávkkástallat iežaset komparatiivvalaš
   ovdamuniin   go  ásset  lahka  resurssaid,  dat  mearkkaša  dan  ahte
   lagašvuođa-   ja   sorjavašvuođaprinsihppa  biddjojuvvo  vuođđun
   hálddašeapmái.  3.9 Dearvvašvuođa- ja sosiálaáŋgiruš*lite ns*amat
   Sámedikkis   lea  bajimuš  ovddasvástádus  sámi  dearvvašvuođa-  ja
   sosiálapolitihka   6   hábmemis.   Mihttomearrin   lea   ollislaš  ja
   dásseárvosaš   dearvvašvuođa-  ja  sosiálafálaldat  sámi  álbmogii.
   Sámediggi    juohká    jahkásaččat   ruđaid   dearvvašvuođa-   ja
   sosiálafágalaš  prošeavttaide  sámi guovlluin. Prošeaktaruđat leat
   váikkuhan   gelbbolašvuođa   buorideami   iešguđet   arenain  sámi
   dearvvašvuođa-  ja  sosiálabálvalusaid oktavuođas. Dearvvašvuođa-
   ja  sosiálapolitihkalaš  čilgehusas  dievasčoahkkimis  skábmamánus,
   guoskkahuvvojedje  čuovvovaš  suorggit;  Sámi  mánát ja nuorat, sámi
   nissonolbmuid  dearvvašvuohta,  boarrásat,  doaibmavádjet  olbmot  ja
   veajuiduhttin,      sámi     spesialistadearvvašvuođabálvalus     ja
   buohcciviessobálvalusat,                      gárrenmirkováttisvuohta,
   Tjernobyl-lihkohisvuohta,   nuoskkideapmi,   dutkan,  oahppu,  WHO  ja
   riikkaidgaskasaš     ovttasbargu.     Sámedikkis     lei    čoahkkin
   dearvvašvuođaministtariin  geassemánu  11. b. 2002, ja válddii dalle
   ovdan  gažaldagaid  mat gusket ođđa dearvvašvuođafitnodagaide, ja
   dárbbu  oažžut  čoahkes gelbbolašvuođa guovddáža mas leat mielde
   sámi    dearvvašvuođa-    ja    sosiálaásahusat,   dárbbu   oažžut
   giellaruđaid dearvvašvuođafitnodagaide, ja dasto gažaldaga Máilmmi
   dearvvašvuođaorganisašuvnna (WHO) birra. 3.10 Ovttasbargu Sámediggi
   lea   searvan   hálddahuslaš   bargojovkui   mii   bargá   guovlulaš
   ovddidanprográmmaid  hábmemiin  ja  čuovvolemiin fylkkain. Joavku lea
   doallan  7  čoahkkima ja ovttasbarggu formaliseren fylkkagielddaiguin
   leamaš    guovdileamos    fáddá.    Vuosttas    ovttasbargošiehtadus
   dahkkojuvvui Romssa fylkkagielddain skábmamánus. Fylkkaid ođđa rolla
   oktavuođas lea Ráđđehus álggahan hálddahuslaš ovttasbargoprográmma
   departemeanttaid,   fylkkagieldda,   Gielddaid   guovddášsearvvi   ja
   Sámedikki   gaskka.   Programma   ulbmilin  lea  nannet  fylkkagieldda
   guovlulaš  ovddidanoasálažžan. Leat álggahuvvon 5 oasseprográmma ja
   Sámedikkis  lea  ovddastus  A  oasseprográmmas,  mii  atná fylkkaplána
   guovlulaš ovdánahttima gaskaoapmin. Váldoprográmma lea doallan guokte
   čoahkkima   ja   oasseprográmma   fas  golbma  čoahkkima.  Sámediggi
   geahččala doallat oktavuođa jeavddalaččat sámedikkiiguin Suoma ja
   Ruoŧa  bealde,  Sámi  parlamentáralaš  ráđi bokte. Sámediggi Ruoŧa
   bealde  lea  maid  searvan  sámi  parlamentáralaš  ovttasbargui.  Dán
   áigodaga  váldoáŋgiruššansuorgin  lea  sámi  giela  suodjaleapmi ja
   ovddideapmi,  oahpahus,  oahpponeavvuid buvttadeapmi ja dásseárvu sámi
   servodagas.  Sámi  parlamentáralaš  ráđđi  lea  sámiid beales ohcan
   oažžut ovddastusa Davviriikkaid Ráđis. Ovttasbargu ráđđehusaid ja
   sámedikkiid   gaskka   lea   bures   jođus,  sihke  politihkalaš  ja
   hálddahuslaš    dásis.   Skábmamánus   2002   dollojuvvui   čoahkkin
   ministtariid  ja  sámedikkiid  presideanttaid gaskka goalmmát gearddi.
   Čoahkkima   boađus  lei  čoahkkingirji  mearrádusaiguin  mii  galgá
   čuovvoluvvot.    Bargu    Davviriikkalaš   sámekonvenšuvnnain   lea
   positiivvalaččat   ovdáneamen,  ja  sámeministtarat  ja  sámedikkiid
   presideanttat  leat  nammadan ekspeartajoavkku mas leat guhtta lahttu,
   guokte  guđege  riikkas  -  nuppi lea nammadan Sámediggi ja nuppi fas
   Ráđđehus. Ekspeartajoavku galgá gárvvistit konvenšuvdnaárvalusa, ja
   vurdojuvvo  ahte  dat  lea  gárvvis  loahpageahčen  jagi  2003.  3.11
   Riikkaidgaskasaš   áŋgiruššamat   Riikkaidgaskasaš   barggus  lea
   deattuhuvvon  vuosttažettiin  bargu válljejuvvon ON-orgánaid ektui ja
   máilmmi  davviguovlluid  ektui.  Lea  maiddái  dárbu bargat guoskevaš
   áššiiguin  EU-vuogádaga  ja  Eurohpa  ektui muđui, ja fállat veahki
   ovdáneapmái  eará  eamiálbmogiid gaskkas. Eamiálbmotáššiid bissovaš
   forum  doalai  vuosttas sešuvnna New York:s miessemámus, ja Sámediggi
   searvvai  dasa  Norgga  sáttágotti  mielde.  Sámediggi  deattuhii  man
   dehálaš  lea  ásahit ja ruhtadit bissovaš čállingotti Foruma váste.
   Foruma  vuosttas  jođiheaddjin  válljejuvvui  Ole  Henrik Magga. Sámi
   parlamentáralaš  ráđi  Norgga beale sáttagoddi lea juolludan 300 000
   ruvnno      Bissovaš     Foruma     jođiheaddjái.     Barggus     ON
   Eamiálbmotjulggaštusain  lea  Sámediggi  searvan norgalaš sáttagotti
   mielde  bargojoavkku  7.  ja  8.  sešuvdnii  Genevas.  Sámediggi  lea
   ovddastan Barentsovttasbarggu eamiálbmogiid Barents Regiovdnaráđis ja
   Regiovdnakomiteas  2002:s.  Sámediggi lea maid ovddastan Eamiálbmogiid
   bargojoavkkus    Barentsovttasbarggus.   Bargojoavkku   lea   nammadan
   Regiovdnaráđi  ja  das  lea  ráđđeaddi  stáhtus  regiovdnaráđi  ja
   Barentsráđi   ektui.   Eamiálbmogiin  ii  leat  oktage  ovddasteaddji
   Barentsráđis.    2001:s    mearridii    Sámediggi    ahte    ásahuvvo
   eamiálbmotkantuvra    Murmánskii,   ja   kantuvrra   ásahanbargu   lea
   álggahuvvon. Kantuvra galgá leat oktavuohtalađas eamiálbmogiid gaskka
   Barentsovttasbarggus  ja  galgá  erenoamážit  veahkehit eamiálbmogiid
   Ruošša  bealde prošeaktaohcamiid ja diehtojuohkima ektui. Sámedikki
   presideanta  searvvai  norgalaš  sáttagotti  mielde  Arktálaš  Ráđi
   Ministtarčoahkkimii  Anáris  golggotmánus.  Ministtarkonfereansa  lea
   bajimuš  mearrádusorgána  Arktálaš  Ráđis  ja dat dollojuvvo juohke
   nuppi  jagi. Ráđđehus láve dávjá bovdet Sámedikki buktit árvalusaid,
   dahje  searvat  čoahkkimiidda  ráhkkanemiide  ovdal  Arktálaš  Ráđi
   čoahkkima,  muhto  Sámedikkis eai leat resurssat vuoruhit dán barggu.
   Dát  ii  mearkkaš  dattetge  dan  ahte  bargu  ii  livččii dehálaš
   Sámediggái.  Sámi  parlamentáralaš ráđđi koordinere barggu Standing
   Committee   of   Parliamentarians  of  Arctic  Region  7  .  Sámedikki
   presideanta  Sven-Roald Nystø lea sámiid ovddasteaddji komiteas guokte
   jagi   áigodaga,  ja  searvvai  parlamentarihkkariid  konferensii  mii
   dollojuvvui   Romssas  borgemánus.  Geassemánus  2002  nammaduvvojedje
   prošeaktajoavkkut oassin Ráđđehusa eurohpapolitihkalaš prinsihpaid
   [5]8 čuovvoleamis. Sámediggi lea bovdejuvvon searvat prošeaktajovkui
   guovlulaš    ja    báikkálaš    eiseválddiid   ovttasbarggu   ektui.
   Prošeaktajoavku  loahpahii  barggustis  juovlamánus. Vuolggasajis lea
   jovkui  addojuvvon bargun raporteret EEO-oktiiordnenlávdegoddái iežas
   árvvoštallamiid   ja   doaibmabidjoárvalusaid  birra.  Sámediggi  lea
   čuovvolan   riikkaidgaskasaš   barggu   biologalaš   šláddjivuođa
   konvenšuvnnain   ja  searvá  dan  virggálaš  norgalaš  sáttagoddái.
   Oasálaščoahkkin   lea  gozihan  bargojoavkku  rávvagiid  mat  barget
   kapihttaliin   8(j)   eamiálbmotkapihttaliin,   hui  bures.  Guovddáš
   hástalussan  lei  oažžut  oasálaščoahkkima  mielde  čatnat barggu
   8(j)-bargojoavkku   siskkobealde   eará   guoskevaš  ON  proseassaide
   eamiálbmogiid   ektui,   erenoamážit   go  vuhtii  váldá  raporterema
   bissovaš  forumii.  Sámediggi  lea  váikkuhan  ahte bargu biologalaš
   šláddjivuođa  konvenšuvnnain,  ja  erenoamážit  bargu kapihttaliin
   8(j)  čadnojuvvo  eará  guoskevaš riikkaidgaskasaš konvenšuvnnaide
   main  lea  sáhka  eamiálbmotvuoigatvuođaid9  birra. Sámediggi ii leat
   lihkostuvvan  oažžut  ráđđehusa  mielde viidáset álgagiidda sierra
   eamiálbmot    Agenda    21    hárrái,    erenoamážit   Johannesburg:a
   tohppačoahkkima  ektui.  Sámediggi  lei  dattetge mielde Johannesburg
   konfereanssas    sierra   sáhkavuoruin,   ja   oaččui   dohkkehuvvot
   eamiálbmogiid  vitála rolla ceavzilis ovdáneami barggus boahtteáiggis.
   3.12   Čalmmusteamit  Oarjelsápmelaš  Elsa  Laula  Renberg  jođihii
   vuosttas   oktasaš   davvi-   ja  oarjelsámiid  gaskasaš  čoahkkima
   guovvamánu  6.  -  9.  b.  1917  Troanddimis.  2002:s lei 10 jagi áigi
   dassážii go sámekonfereansa mearridii ahte guovvamánu 6. beaivi galgá
   leat  sámiid álbmotbeaivi. Sámediggi gudnejahtii Elsa Laula guovvamánu
   6.  b.  čalmmusteamis  Árbordes,  gosa su maŋisboahttit erenoamážit
   ledje   bovdejuvvon.  Sámediggi  lea  maiddái  čohkken  ollu  govaid,
   ávdnasiid   ja   teavsttaid   Elsa   Laula  Renberg  birra.  Sámedikki
   dásseárvobálkkašupmi geigejuvvui Kari Meløy. Son oaččui bálkkašumi
   su  dásseárvo-  ja ealáhus-politihkalaš pionerabarggu ovddas, mii lea
   bidjan  vuođu ollu áŋgiruššamiidda dásseárvobarggus 1980-90-logus.
   Sámedikki  giellamovttiidahttinbálkkašupmi  2002:s  geigejuvvui Harry
   Solhaug:ii.  Solhaug  lea  ollu  logijagiid  áŋgiruššan oalle sakka
   máhtolašvuođa      suodjalemiin     ja     sámegiela     ovddidemiin
   Gáivuonaguovllus. Lea dehálaš ahte mearrasámi guovlluin gávdnojit dán
   lágan  resursaolbmot go Solhaug lea, guhte suodjala iežas suopmana ja
   gaskkusta  dan nuorat buolvvaide. Sámediggi gudnejahtii sin geat ledje
   searvan  akšuvnnaide Álttá-Guovdageainnueanu dulvadeami vuostálastima
   oktavuođas,  skábmamánu  dievasčoahkkimis.  Dáinna  lágiin  háliidii
   Sámediggi   gudnejahttit   eaŋkil   olbmuid   áŋgiruššamiid   sámi
   vuoigatvuođaid  hárrái  1970-  ja 1980 loguin. Njeallje joavkku ledje
   bovdejuvvon;  1970  miellačájáhusaid  ovddasteaddjit  Máze dulvadeami
   vuostá,  dat  geat  nealgudedje  Stuorradikki  olggobealde  1979:s  ja
   1981:s,  sámi  nissonat, geat fitne stáhtaministtara kantuvrras 1981:s
   ja      Álbmotakšuvnna     ovddasteaddjit     Álttá-Guovdageainnueanu
   vuostálastima  oktavuođas.  4  Sámedikki  rehketdoallu 2002 Sámedikki
   jagi  2002  rehketdoallu  lea  ollislaš doaimma reaidarehketdoallu ja
   čájeha  doaimma  duohta sisaboađuid ja goluid. Tabell 1.1 Váldologut
   Sámedikkis   Namahus   Sisaboađut   Golut   Buohkanassii  Gielda-  ja
   guovludepartemeanta   -   GGD   149.185.000   Girko-,   oahpahus-   ja
   dutkandepartemeanta - GOD 6.421.750 Ruovttoluotta máksimat - ovttaskas
   ohcamat  240.000  Oahpahus-  ja  dutkandepartemeanta  - ODD 32.378.250
   Dearvvašvuođadepartemeanta  -  DD 5.200.000 Riikaantikvára 1.500.000
   Mánáid-  ja  bearašdepartemeanta  - MBD 200.000 Eará sisaboađut 2002
   9.927.615 205.052.615 Doaibmagolut 75.421.358 Fievrriduvvon SOF:ii GGD
   sisaboađuid  1.180.143  Váikkuhangaskaoamit  130.192.516  206.494.017
   205.052.615  206.794.017 -1.741.402 Ollislaš juolludus 2002:s lei 189
   800  000  ruvnno.  Bušeahtta regulerejuvvui miessemánus ja loahpalaš
   bušeahtta  mearriduvvui  200  917  000  ruvdnosaš rámmain. Čuovusin
   Sámedikki   doaibmaruđaid  juogadeamis  ossodagaide,  mat  de  ožžo
   iežaset   bušeahta   ja   doaibmaovddasvástádusa,  lea  ahte  juohke
   ossodagas   lea   ovddasvástádus  doallat  jahkásaš  bušeahttarámma.
   Čuovvovaš   ruđat  addojuvvon  geavahussii,  juogaduvvon  Sámedikki
   iešguđet   bušeahttapoasttaide   áššis   41/01,   ja  olggobealde
   ruhtaduvvon     prošeavttaid/refušuvnnaid    bokte:    Tabell    1.2
   Doaibmarehketdoalu   váldomáksinsajit   Poasta   Namahus  Juolludeapmi
   Sisaboađut  Geavahussii  01  Sámedikki  hálddahusa doaibma 51.287.000
   7.485.722   58.772.722   01   Sámedikki   politihkalaš  dási  doaibma
   11.506.000 339.893 11.845.893 21 Sierra doaibmagolut 6.112.000 302.000
   6.414.000  51  Ealáhusovddideapmi  21.630.000  1.800.000 23.430.000 52
   Kultuvra 29.854.000 0 29.854.000 53 Sámegiella 29.500.000 0 29.500.000
   54  Biras  ja  kultuvra  10.350.000  0  10.350.000  55  Eará doarjagat
   4.900.000  0  4.900.000  56  Oahpahus  ja  oahpponeavvut  23.214.000 0
   23.214.000  57  Riikkaidgaskasaš ovttasbargu 3.250.000 0 3.250.000 59
   Dearvvašvuođa-  ja  sosiálaáŋgiruššamat  4.500.000 0 4.500.000 60
   Arkiiva, bibliotehka- ja diehtojuohkinbálvalusat 5.214.000 0 5.214.000
   61   Dásseárvodoaibmabijut   200.000   0  200.000  Submi  201.517.0001
   9.927.615 211.444.615 1 Jagi 2001 loahpas várrejuvvui 2.411.594 ruvnno
   4  sierra  postii.  *  53.3  Giellaprošeavttat  ru.  609  179  * 53.4
   Giellaguovddážat ru. 62 673 * 54.1 Kulturmuittut ru. 1 069 800 * 55.1
   Váldoorganisašuvnnat  ru.  275.000  Dát  čanastagat eai boađe ovdan
   reviderejuvvon   bušeahtas,  muhto  dat  eai  leat  juogaduvvon  eará
   ulbmiliidda.  Fotnote  bokte  juolluduvvui  vel 1.797.000 ruvnno. Dasa
   lassin    ii    lean   600.000   ruvvnno   plussejuvvon   hálddahussii
   rievdaduskolonnas,  mii  lea  dagahan dan ahte Sámediggi lea juolludan
   600.000  ruvnno  eanet  go  lei.  Rehketdoallu  biddjo  ovdan  guovtti
   váldooasis,    doaibmarehketdoallu   váldogollopoasttaid   mielde   ja
   váikkuhangaskaoapmerehketdoallu    váikkuhangaskaomiid   mielde.   4.1
   Doaibmarehketdoallu  Tabell  1.3  Doaibma  Sámedikki  hálddahus Poasta
   Namahus  Juolludus  Olggebealde  ruhtadeapmi  Geavahussii Rehketdoallu
   Boađus  %  +/-  01  Sámedikki hálddahusa doaibma 51.287.000 7.485.722
   58.772.722  59.545.088  -772.365 -1,3 % Bohtosis - 771 018 ruvnno leat
   mielde   maiddái   500   000   ruvdnosaš   golut   prošektii   «Sámi
   servodatdieđalaš   diehtovuođđu   -   sámi   statistihkat».   Sámi
   Instituhtas   lea  ovddasvástádus  čađahit  prošeavtta.  Statistisk
   sentralbyrå  lea  maid mielde prošeavttas. Postii 21 Gelbbolašvuođa
   bajideapmi  gielas  juolluduvvui 2002:s 500 000 ruvnno. Dát ruđat eai
   leat  geavahuvvon  2002:s.  Danne  lea hálddahus válljen vuoruhit dáid
   geavatkeahtes  ruđaid  bajábealde  namuhuvvon prošeaktii. Tabell 1.4
   Sámedikki  politihkalaš  dási  doaibma  Poasta  Namahus  Juolludeapmi
   RuhtadeapmiOlggobealde  Geavahussii  Rehketdoallu  Boađus  %  +/-  01
   Sámediggeráđđi  0101  3.501.000  9.893  3.510.893 3.755.769 -244.876
   -7,0  %  01  Sámedikki  dievasčoahkkin  0102  4.242.000  0  4.242.000
   4.482.087  -240.087  -5,7  %  01 Sámedikki čoahkkinjođihangoddi 0103
   520.000  0  520.000  483.762  36.238  7,0 % 01 Sámedikki joavkkut 0104
   1.681.000   0   1.681.000  1.791.942  -110.942  -6,6  %  01  Sámedikki
   bearráigeahččanlávdegoddi  0105 102.000 0 102.000 79.813 22.187 21,8
   %  01  Sámedikki doarjja stivra 0106 600.000 330.000 930.000 1.011.774
   -81.774 -8,8 % 01 Válganjuolggaduslávdegoddi 0108 0 0 0 945 -945 0,0 %
   01 Sámi parlamentáralaš ráđđi 0109 460.000 0 460.000 383.953 76.047
   16,5  %  01 Giellastivra 0201 400.000 0 400.000 410.844 -10.844 -2,7 %
   Sámedikki  politihkalaš  dási  doaibma  11.506.000 339.893 11.845.893
   12.400.889  -554.996  -4,7  %  Tabell  1.5  Sierra doaibmagolut Poasta
   Namahus   Juolludus  Ruhtadeapmiolggobealde  Geavahussii  Rehketdoallu
   Boađus  %  +/- 21 Oahpponeavvoovddideapmi 4.300.000 302.000 4.602.000
   2.639.428  1.962.572  42,6  %  21  Interreg  -  doaibmagolut 380.000 0
   380.000  0 380.000 100,0 % 21 Interneahtta/dihtordiehtojuohkin 700.000
   0  700.000  698.754  1.246 0,2 % 21 Gelbbolašvuođa bajideapmi gielas
   500.000  0 500.000 0 500.000 100,0 % 21 Politihkalaš álgagat 62.000 0
   62.000 87.200 -25.200 -40,6 % 21 Dásseárvobálkkašupmi 50.000 0 50.000
   50.000 0 0,0 % 21 Sámi vuoigatvuođalávdegotti čuovvoleapmi 120.000 0
   120.000  0  120.000  100,0  %  Sierra  doaibmagolut  6.112.000 302.000
   6.414.000  3.475.382 2.938.618 45,8 % 4.2 Váikkuhangaskaoapmerehketdoa
   llu   Sámedikki   váikkuhangaskaoamit  leat  sihke  foandaruđat,  mat
   juolluduvvojit    máŋgga    jagi   badjel,   ja   foandaruđat,   mat
   juolluduvvojit  jahkásaččat. Foandapoasttat sáhttet čájehit stuorra
   erohusaid  reaidarehketdoalus, muhto galget juohke jagi ásahallojuvvot
   juolludusaid  ektui,  mat  leat  čadnon  boahtteáigái.  Sámediggi lea
   2002:s bidjan buot čadnojuvvon ruđaid sierra šiehtadusrehketdollui.
   Váilevaš   kapasitehta   geažil  lea  juolludusaid  registrerenbargu
   šiehtadusrehketdoalus  mii  guoská  oahpponeavvuide maŋiduvvon. Sámi
   ovddidanfoandda,   Sámi   kulturfoandda  ja  Sámeálbmotfoandda  ruđat
   fievrriduvvojit    gollun    njuolgga    dáid   foanddaid   iešguđet
   foandakontuide   Norgga   Báŋkkus   ja  nullejuvvojit  jahkemolsumis.
   Váikkuhangaskaoapmerehketdoallu poastadásis: Tabell 1.6 Poasta Namahus
   Juolludus  Ruhtadeapmi  olggobealde Geavahussii Máksojuvvon Boađus 51
   Ealáhusovddideapmi  21.630.000 1.800.000 23.430.000 23.022.978 407.022
   52  Kultuvra  29.854.000 0 29.854.000 29.707.750 146.250 53 Sámegiella
   29.500.000   0  29.500.000  29.713.359  -213.359  54  Birasgáhtten  ja
   kultursuodjaleapmi  10.350.000  0 10.350.000 9.520.850 829.150 55 Eará
   doarjagat  4.900.000  0  4.900.000  4.885.699  14.301  56  Oahpahus ja
   oahpponeavvut   23.214.000   0   23.214.000   23.533.180  -319.180  57
   Riikkaidgaskasaš  ovttasbargu 3.250.000 0 3.250.000 429.700 2.820.300
   59  Dearvvašvuođa-  ja sosiála áŋgiruššamat 4.500.000 0 4.500.000
   3.865.000  635.000 60 Arkiiva, bibliotehka- ja diehtojuohkinbálvalusat
   5.214.000  0  5.214.000 5.214.000 0 61 Dásseárvodoaibmabijut 200.000 0
   200.000  300.000  -100.000  Submi  132.412.000  1.800.000  134.412.000
   130.192.516  4.219.484  4.2.1  Poasta 51 Ealáhusovddideapmi Tabell 1.7
   Poasta   Namahus   Juolludus   Ruhtadeapmi   olggobealde   Geavahussii
   Máksojuvvon  Boađus  51.1  Sámi  ovddidanfoanda  18.130.000 1.800.000
   19.930.000  19.697.978 232.022 51.2 Duodjeásahusat ja organisašuvnnat
   3.500.000  0 3.500.000 3.325.000 175.000 Ealáhusovddideapmi 21.630.000
   1.800.000   23.430.000   23.022.978   407.022   2   000  000  ru  leat
   fievrriduvvon  Boazodoallošiehtadusa  bokte.  200  000 ruvnno das lea
   fievrriduvvon  hálddahussii  daid doaibmabijuid hálddašangoluid váste
   mat   leat   vuolggahuvvon   boazodoalus.  31.12.02  nammii  eai  lean
   juolluduvvon 2 000 000 ruvnno fievrriduvvon Eanadoallodepartemeanttas.
   Dát   leat   fievrriduvvon   Sámediggái   easkka   2003:s.  Submi  lea
   fievrriduvvon sisaboahtun 2002:s. Ekonomiijanjuolggadusa vuođul galgá
   Sámi   ovddidanfoandda  konto  sáldu  Norgga  Báŋkkus  čájehit  daid
   čatnasemiid,  mat  bohtet  ovdan  gustojeaddji  juolludemiin 31.12.02
   muttus.  Go  ođđa  jahki  álgá,  de  fertege ásahallat konto vai dat
   čájeha daid geatnegasvuođaid, mat Sámedikkis leat lohpádusaid ektui.
   Tabell  1.8  Kapitála  ja  čadnon  lohpádusat  31.12.02  nammii Submi
   Foandda   kapitála   31.12.2002  nammii  17.674.800  Juolludusat  2002
   18.130.000  Olggobeale ruđat 3.800.000 Ruovttoluotta geassimat 2002:s
   1.856.622 Máksojuvvon lohpádusat 2002:s -19.394.978 Divvumaŧ -303.000
   Gustovaš  lohpádusat  -18.938.878  Boađus  Sámi  ovddidanfoanda 2002
   2.824.566  1  *  100.  000  ruvnno leat gessojuvvon, go Goahtegearrega
   doaibmadoarjja  lea  boastut  biddjojuvvon  foandda  kontui. * 203.000
   ruvnno lea gessojuvvon earáláhkai postereiid geažil (guittet 60200054
   ja  60200057)  2001-doarjagis.  4.2.2  Poasta  52  Kultuvra Tabell 1.9
   Poasta   Namahus   Juolludus   Ruhtadeapmi   olggobealde   Geavahussii
   Máksojuvvon  Boađus  52.1  Sámi  kulturfoanda  9.000.000  0 9.000.000
   8.970.536  29.464  52.2 Doarjja sámi lágádusaide 1.520.000 0 1.520.000
   1.392.250   127.750  52.3  Doarjja  sámi  kulturviesuide  4.613.000  0
   4.613.000  4.613.000  0  52.4  Doarjja  sámi  kulturorganisašuvnnaide
   1.093.000   0   1.093.000   1.151.000  -58.000  52.5  Festiváladoarjja
   1.128.000 0 1.128.000 1.203.000 -75.000 52.6 Sámi valáštallan 500.000
   0   500.000  500.000  0  52.8  Beaivváš  Sámi  Teáhter  10.700.000  0
   10.700.000  10.700.000 0 52.9 Dáiddárstipeanddat 1.300.000 0 1.300.000
   1.177.964  122.036 Kultuvra 29.854.000 0 29.854.000 29.707.750 146.250
   Ekonomiijanjuolggadusa  vuođul galgá Sámi ovddidanfoandda konto sáldu
   Norgga Báŋkkus čájehit daid čatnasemiid, mat bohtet ovdan gustovaš
   juolludemiin  31.12.02  muttus.  Go  ođđa  jahki  álgá,  de  fertege
   ásahallat  konto,  mas  oaidná  daid geatnegasvuođaid, mat Sámedikkis
   leat  lohpádusaid  ektui.  Tabell  1.10 Kapitála ja čadnon lohpádusat
   31.12.02  nammii  Submi  Foandda  kapitála 31.12.2002 nammii 9.260.127
   Boasttuvuohta  foandda  kapitálas  31.12.2002 5.000 Juolludusat 2002:s
   9.000.000   Ruovttoluotta  geassimat  102.351  Máksojuvvon  lohpádusat
   2002:s   -8.970.536   Gustovaš  lohpádusat  -9.421.524  Boađus  Sámi
   kulturfoanda  2002  -24.582  4.2.3 Poasta 53 Giella Tabell 1.11 Poasta
   Namahus  Juolludus  Ruhtadeapmi  olggobealde  Geavahussii  Máksojuvvon
   Boađus    53.0   Guovttegielalaš   doarjja   gielddaide/f.gielddaide
   25.050.000   0   25.050.000   25.050.000   0   53.2  Giellaguovddážat
   olggobealde hálddašanguovllu 2.450.000 0 2.450.000 2.663.359 -213.359
   53.3  Giellaguovddážat  2.000.000  0 2.000.000 2.000.000 0 Sámegiella
   29.500.000   0   29.500.000   29.713.359   -213.359  4.2.4  Poasta  54
   Birasgáhtten   ja   kultursuodjaleapmi   Tabell  1.12  Poasta  Namahus
   Juolludus Ruhtadeapmi olggobealde Geavahussii Máksojuvvon Boađus 54.0
   Kulturmuitosuodjaleapmi  1.500.000  0  1.500.000  932.850 567.150 54.2
   Museat   8.850.000  0  8.850.000  8.588.000  262.000  Birasgáhtten  ja
   kultursuodjaleapmi1   10.350.000  0  10.350.000  9.520.850  829.150  1
   Sámedikki  birasgáhtten ja kulturmuitoossodat hálddaša doarjjaortnega
   sámi   kulturmuitosuodjaleami  váste,  maid  Birasgáhttendepartemeanta
   ruhtada.  Dát  ruđat  leat maŋimuš jagiid meannuduvvon čadnojuvvon
   ruhtan. Sámediggi áigu reviderejuvvon bušeahtas mearridit movt várret
   1.636.950  ruvnno.  4.2.5  Poasta 55 Eará doarjagat Tabell 1.13 Poasta
   Namahus  Juolludus  Ruhtadeapmi  olggobealde  Geavahussii  Máksojuvvon
   Boađus   55.0   Doarjja  sámi  váldoorganisašuvnnaide1  2.500.000  0
   2.500.000   2.449.000  51.000  55.1  Doarjja  Sámedikki  politihkalaš
   joavkkuide  1.800.000  0  1.800.000 1.799.999 1 55.2 Ovddideapmi/Ráđi
   geavahusas  0  0  0  36.700  -36.700  55.4  Opposišuvnna bargoeavttut
   600.000  0  600.000  600.000  0  Eará  doarjagat 4.900.000 0 4.900.000
   4.885.699  14.301  1)  Sámediggeráđđi  lea  juolludan 275 000 ruvnno
   postii 55.1 sámi váldoorganisašuvnnaide čoahkkimis juovlamánus 2001.
   Dát  ruđat  leat  čadnojuvvon  ruđat.  4.2.6  Poasta 56 Oahpahus ja
   oahpponeavvut   Tabell   1.14  Poasta  Namahus  Juolludus  Ruhtadeapmi
   olggobealde  Geavahussii  Máksojuvvon  Boađus  56.0  Oahpponeavvut ja
   gelbbolašvuođa   bajideapmi  erenoamáš  pedagogihkas  13.504.000  0
   13.504.000  14.381.894  -877.894  56.1 Oahppostipeanddat sámi nuoraide
   1.000.000  0  1.000.000  997.464  2.536 56.2 Mánáidgárddit 8.710.000 0
   8.710.000  8.153.821  556.179  Oahpahus  ja oahpponeavvut 23.214.000 0
   23.214.000  23.533.180  -319.180  Tabell 1.15 Kapitála ja čadnojuvvon
   lohpádusat   Submi   Foandda  kapitála  31.12.2002  nammii  13.355.747
   Juolludusat   2002:s   12.104.000  Máksojuvvon  -13.050.669  Gustovaš
   lohpáhudat  31.12.02  nammii  12.409.078  Sámediggi  várre  12 409 078
   ruvnno   geatnegahttojuvvon   boahtteáiggi  geatnegasvuođaide.  4.2.7
   Poasta  57  Riikkaidgaskasaš  ovttasbargu  Tabell 1.16 Poasta Namahus
   Juolludus Ruhtadeapmi olggobealde Geavahussii Máksojuvvon Boađus 57.1
   Interreg,   guovlulaš   oassi   700.000  0  700.000  0  700.000  57.2
   Barentsovttasbargu  200.000  0  200.000  429.700  -229.700  57.3  EArá
   350.000  0  350.000  0  350.000  57.4  Interreg  III  A Ruoŧŧa-Norga
   Åarjelsaemien  Dajve  1.000.000  0 1.000.000 0 1.000.000 57.3 Interreg
   III  A  Davvi Sápmi 1.000.000 0 1.000.000 0 1.000.000 Riikaidgaskasaš
   ovttasbargu1  3.250.000  0  3.250.000  429.700  2.820.300  1 2 000 000
   ruvnno ruhta Interreg:ii ii fievrriduvvon Sámediggái 2002:s, muhto dat
   lea   boahtán   kontui   maŋŋá  jahkemolsuma.  Dát  ii  čuoza  2002
   rehketdollui.   4.2.8   Poasta   58   Sámeálbmotfoanda   Tabell   1.17
   Sámeálbmotfoandda  kontantrehketdoallu: Namahus Submi Foandda kapitála
   31.12.2002   nammii   79.669.368  Reantosisaboađut  402.221  Kapitála
   geavahusas  01.01.2003 nammii 80.071.589 Tabell 1.18 Sámeálbmotfoandda
   reantosisaboahtu: Namahus Submi Dienas fievrriduvvon 2001:s 159.780,82
   Dienas  fievrriduvvon  2002:s  6.959.369,18  Dietnasa  submi  1/7-00 -
   31/12-01    7.119.150,00    Dienas    2002   5.071.588,85   Oktiibuoŧ
   12.190.738,85  1) 7.119.150 ruvndnosaš submi lohkkojuvvo čadnojuvvon
   ruhtan.  Sámeálbmotfoandda  ru  12  190 738,85 sturrosaš vuoitu galgá
   ávnnaslaččat   leat   báŋkkus.  Bajábealde  namuhuvvon  vuoitu  lea
   31/12-02  muttus  girjejuvvon  balánsii  ná: Tabell 1.19 Namahus Submi
   Sámeálbmotfoanda 0629.60.12031 80.071.588,85 Kapitála gessojuvvon eret
   Sámeálbmotfoanddas -75.000.000,00 Submi 5.071.588,85 Sámeálbmotfoandda
   ollislaš  dienas fievrriduvvo Norges Bank kontui 0629.60.12031. 4.2.9
   Poasta  59  Dearvvašvuođa-  ja  sosiálaáŋgiruššamat  Tabell  1.20
   Poasta   Namahus   Juolludus   Ruhtadeapmi   olggobealde   Geavahussii
   Máksojuvvon  Boađus  59.1 Dearvvašvuođa- ja sosiála áŋgiruššamat
   4.500.000  0  4.500.000  3.865.000 635.000 Dearvvašvuođa- ja sosiála
   áŋgiruššamat  4.500.000 0 4.500.000 3.865.000 635.000 4.2.10 Poasta
   60 Arkiiva, bibliotehka- ja diehtojuohkinbálvalusat Tabell 1.21 Poasta
   Namahus  Juolludus  Ruhtadeapmi  olggobealde  Geavahussii  Máksojuvvon
   Boađus  60.1  Mobiila  bibliotehkabálvalusat  4.549.000  0  4.549.000
   4.549.000  0  60.2  Sámi  arkiiva 665.000 0 665.000 665.000 0 Arkiiva,
   bibliotehka-  ja  diehtoj.bálvalusat 5.214.000 0 5.214.000 5.214.000 0
   4.2.11  Poasta  61  Dásseárvodoaibmabijut  Tabell  1.22 Poasta Namahus
   Juolludus Ruhtadeapmi olggobealde Geavahussii Máksojuvvon Boađus 61.1
   Dásseárvobargu  200.000  0  200.000  300.000  -100.000  Dásseárvobargu
   200.000  0  200.000  300.000  -100.000  4.3  Ásahallan ja boađus 2002
   Tabell  1.23  Sámi  ovddidanfoanda  ja  Sámi  kulturfoanda  Submi Sámi
   ovddidanfoanda  -  Siste 01.01.03 nammii -716.712 Sámi ovddidanfoandda
   gustovaš  lohpádusat  -18.938.878  Sámi kulturfoanda - Siste 01.01.03
   nammii  1.072.266  Sámi  kulturfoandda gustovaš lohpádusat -9.421.524
   Submi  -27.999.698  Tabell  1.24 Ásahallan ja boađus 2002 Submi Siste
   kontus  01.01.2003  nammii  55.958.247  Sirdin Sámedikki doaibmakontus
   foandankontui  -27.999.698  Čadnojuvvon  lohpádusat OAO:s -12.409.078
   Sámeálbmotfoanda/politihkalaš  doaibmabijut -7.694.150 Iiboahtán ED:s
   ovdal  go  2003:s, fievrriduvvon sisaboahtun 2002:s -2.000.000 Loahppa
   ođđasisjuolludeapmái bušeahttarevideremis 2003:s 5.855.321 Mielddus
   -  Indikáhtortabealla  areálaplánat  Tabell 1.25 Man ollu cealkámušat
   areálahálddašanáššiide:    Ovddasvástádussuorgi   Finnmárku   Romsá
   E-Norlánda  Snoasá  Buohkan. Buohkan. Plánašládja 2001 2002 2001 2002
   2001  2002 2001 2002 2001 2002 Stáhta/FG suodjalusplánat 2 1 2 0 4 2 3
   3   11   6   Fylkaplánat/-oasseplánat   2   0   0  0  0  0  2  0  4  0
   Gieldaplánat/-oasseplánat   20   4   18   6   28   13   26  16  92  39
   Ásahahallan-/huksenplánat  85  43  139  118  104  111  199 130 527 402
   Bođu-/juohkinohcamat  261  237  543  454  98  68  161  137  1063  896
   Eana-/Vuovdedoallu ja Boazo- 0 0 doallorusttegat/minerálaáššit 71 32
   81  77  64  56  184  148  400  313  Geaidnu*, fápmu, telejohtasat, 0 0
   Allagealdda  ja eará plánaáššit 46 59 24 49 22 10 49 47 141 165 Eará
   areálaáššit 43 35 27 11 17 29 12 42 99 117 Submi 530 411 834 715 337
   289 636 523 2337 1938 Tabell 1.26 Man ollu
   váikkuhaniskančielggadusáššit:  Gielda  Ovdagihtii dieđut Gáibádus
   KU   §   4   Cealkámušat   dieđáhusaide   Cealkámušat   gárvvis  KU
   Mátta-Várjjat 1 Fálesnuorri 1 Romsa 3 1 (juo) 1 1 Berg 1 (juo) Karlsøy
   1  Hárštá  1 Bodeajju 1 (juo) Fuosku 1 (juo) Tydal 1 Hemnes 1 Vefsn 1
   Åfjord  1  Submi: 5 Ii 0 /Juo 4 5 3 Tabell 1.27 Dispensašuvdnaáššit
   Kulturmuitolága  mielde:  Suodjalanstáhtus  Sámedikki  Hápmi/guovlu  §
   Gielda       rávven,      ohcan/r.plána      Geaidnu      Naranažžii
   bivorokkit/duktasadji  3  ja 4 Guovdageaidnu Disp. rávven Stobu sirdin
   Gråfjord  3  ja 4 Skánit Disp. rávven Tabell 1.28 Man ollu gáibiduvvon
   reguleren erenoamáš guovlun plána- ja huksenlága mielde: Gielda Lohku
   Áltá 1 Mátta-Várjjat 1 Muosáidsuolu 1 Deatnu 1 Porsáŋgu 1 Davvisiida
   2  Namskogan  1  8  Tabell  1.29  Vuosteháguid  lohku:  Ovddasvástádus
   Plánahápmi  Dieđ.  V.háhku  Finnmárku:  3  1  Romsa: Regulerenplána 1
   Gieldaplána  1  Gieldaoasseplána 1 Davvi Norlánda: g.plána/r.plána 1 1
   Submi 4 2 Tabell 1.30 Seailluhanáššit: Hápmi/guovlu Gáhttenstáhtus §
   KML   Gielda   Ruhtadeapmi/Gáldut   Koltálaš   gili   kulturbiras  20
   Máttá-Várjjat    SD/F.mánni    Gjerdalen    4    Hábmir    Stáhtafápmu
   Bivdorusttet/Tromoan  4 Grane SD/Norl. FK Tabell 1.31 Geahčademiid ja
   máksingeatnegas  geahčadanáššiid lohku: Ovddasvástádus Geahč.lohku
   2002  Máksingeatn.  KML  §  10  2002  Finnmárku  79 27 Romsa/DN 111 61
   D-Norlánda  23  12  Snoasá  43  15  Submi  256  115 Tabell 1.32 Ođđa
   registrerejuvvon   ovttakas  kulturmuittuid  ja  lokalitehtaid  lohku:
   Ovddasvástádus  Ovtt.objeakta  2002 Lokalitehtat 2002 Finnmárku 335 63
   Romsa  63  32 D-Norlánda 165 45 Snoasá 53 30 Submi 616 170 Tabell 1.33
   Váidimat: Makkár gielddas Láhka§ Lohku Stáhtus Gáivuotna kml 3,4,6,8,9
   4  Dutkojuvvo  [6]Noter  [1]  «Eai  go  hálit  -  vai  eai  go  beasa?
   Guorahallan   manne   Norgge   bealde   Sámedikkis   leat   nu   unnán
   nissonáirasat»,  Torunn  Pettersen,  Eikjok  ja Keskitalo, skábmamánnu
   2002   [2]   Iskkadeapmi   sámegiela  geavaheami  birra  :  raporta  /
   Undersøkelse  om  bruken  av  samisk språk : rapport. Sámi ealáhus- ja
   guorahallanguovddaš  / Samisk nærings- og utredningssenter, 2000. [3]
   Máilmmi gávpeorganisašuvdna (WTO). Ođđa evttohusat leat earret eará
   importagáhttema     njeaidin    viidát,    importaeriid    lasiheapmi,
   haddedoarjaga   geahpedeapmi,  areála-  ja  elliiddoarjaga  unnudeapmi
   beliin  ja buvttasorjavaš doarjjaortnegiin sirdin buvttasorjankeahtes
   doarjjaortnegiidda.  [4] Sd.dieđáhus nr 62 (1991-92) Ny landsplan for
   nasjonalparker  og  andre  større  verneområder (álbmotmehciid ja eará
   stuorát    suodjalanguovlluid    odda    riikaplána).    [5]   Geahča
   stuorradiggedieđáhus  nr.  22  (1999-2000)  Kjelder  til  kunnskap og
   oppleving.  [6]  Dearvvašvuoda- ja sosiáladepartemeantta čielggadus,
   Dearvvsvuođa-  ja sosiálabálvalusaid plána sámi álbmoga váste Norggas
   (NAČ  1995:6).  [7]  Arktálaš  ráđis  leat  21  áici,  maid gaskkas
   Standing  Committee  of  Parlamentarians  of  Arctic  Region.  Komitea
   ásahuvvui  1994:s.,  mas váldovuoruheapmin lei doarjut Arktálaš Ráđi
   ásaheami.  Dan  rájes  lea  komitea  bargan aktiivvalaččat Arktálaš
   Ráđi     barggu     promoteremiin.     [8]     Ovttasbargoráđđehusa
   eurohpapolitihkalaš  pilára, mearriduvvon guovvamánu 21. b. 2002, lea
   vuođđuduvvon  Ráđđehusa  norgalaš  eurohpapolitihka čađaheapmái
   stuorradiggeválgga  2005  rádjai.  [9]  ILO-konvenšuvdna nr 169, 1966
   Konvenšuvdna   siviila   ja   politihkalaš   vuoigatvuođaid  birra,
   arihkkalat  27  ja 1, 1966 Konvenšuvdna ekononomalaš, sosiálalaš ja
   kultuvrralaš  vuoigatvuođaid  birra,  artihkkal 1, Riojulggaštus ja
   Agenda 21 kapihttal 26. 

References

   1. file://localhost/krd/norsk/publ/stmeld/016001-040015/index-hov004-b-f-a.html#hov4.noteref2
   2. file://localhost/krd/norsk/publ/stmeld/016001-040015/index-hov004-b-f-a.html#hov4.noteref3
   3. file://localhost/krd/norsk/publ/stmeld/016001-040015/index-hov005-b-f-a.html#hov5.noteref1
   4. file://localhost/krd/norsk/publ/stmeld/016001-040015/index-ved001-b-f-a.html#veđ.noteref1
   5. file://localhost/krd/norsk/publ/stmeld/016001-040015/index-ved001-b-f-a.html#veđ.noteref8
   6. file://localhost/krd/norsk/publ/stmeld/016001-040015/index-inn001-b-f-a.html
