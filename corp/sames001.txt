Dát lea informašuvdnareive Norgga stáhtalaš sámepolitihka birra.
Informašuvdna ilbmá guktii golbmii jagis.  Ulbmiljoavkun leat
gielddat, fylkkagielddat, institušuvnnat, organisašuvnnat ja earát
geain lea dahkamuš sámi dilálašvuođaiguin ja áššiiguin, lassin
Sámediggái ja earáide geat gullet sámi veahkadahkii ja ovddastit dan.
Sámediggeviesu Kárášjogas vihahii S. M.  Gonagas skábmamánu 2.  2000.
Govvejeaddji: Jaro Hollan.  Stáhtaráđđi Sylvia Brustad
sáhkkehallojuvvo Geahča siiddus 2 Nr.  1 2001 Informašuvdna
stáhtalaš politihka birra Sámepolitihka birra Sameskisse 2 Samisk
21.08.01 14:44 Side 3

Stuorradiggedieđáhus sámepolitihka birra biddjojuvvon ovdan Engerdal
gielddas borgemánu 17.  Ráđđehus bijai ovdan stuorradiggedieđáhusa
Sámepolitihka birra borgemánu 17.  2001.  Gielda- ja guovloministtar
Sylvia Brustad, gii maiddái lea sámeministtar, ovdanbuvttii dieđáhusa
ruovttugielddastis Engerdalas Hedmárkku fylkkas seamma beaivvi.
Ráđđehus atná sámepolitihka deaŧalaš vuođusin ahte Norgga stáhta
álgovuolggalaččat lea vuođđuduvvon guovtti álbmoga 
sámiid ja dážaid  -  eanaguovllu ala, ja ahte goappašiid
álbmogis lea seamma vuoigatvuohta ja seamma gáibádus beassat gárgedit
iežas kultuvrra ja giela.  Dát prinsihpalaš ovttaárvosašvuohta lea
nannejuvvon Vuođđolága §:s 110a.  Stáhtaráđđi dadjá ahte
ráđđehusa vuođđoprinsihppan lea ahte kultuvrralaš
máŋggadáfotvuohta lea riggodahkan servodahkii, ja ahte Norga lea
riika mas lea luomusvuohta, ja vejolašvuohta, kultuvrralaš
máŋggadáfotvuhtii.  Gaskaneas árvvusatnin iešguđetlágan joavkkuid
gaskkas lea deaŧalaš vai sihke stuorraservodat ja
báikkálašservodagat galget Sameskisse 2 Samisk 21.08.01 14:44 Side 4

Brustad deattasta ahte stuorradiggedieđáhus Sámepolitihka birra
maiddái lea lávki Sámedikki rolla, válddi ja ovddasvástádusa
čielggadeami guvlui.  Lassin lea deaŧalaš ahte miellaguottut
sámiide ja sámi dilálašvuođaide máinnašuvvojit, ja ahte ráđđehus
dál oaidná dárbbu lasihit dieđiheami ja bajásčuvgehusa dán
oktavuođas, dadjá Brustad.  Maŋimuš momeanta man son geassá ovdan,
lea dat mearkkašupmi mii sámi giela máhtus lea sámi kultuvrra
seailluheapmái ja viidásetgárgedeapmái.  Sámi giella lea oalle
govdadit máinnašuvvon dieđáhusas.  Dát lea danne go ráđđehus
dovddasta ahte sámi veahkadaga vejolašvuohta máhttit iežas giela lea
áibbas guovdil sámi kultuvrra boahtteáigái, loahpaha stáhtaráđđi.
sáhttit doaibmat.  Oktasaš árvun fertejit leat demokratiija,
dásseárvu, ovttasvásttolašvuohta ja gierdevašvuohta.  áiggi
guhkkodahkii lei virggálaš politihkkan ahte sámi giella ja sámi
kultuvra galggai lonuhuvvot dáru gielain ja dáru kultuvrrain.  Dálá
politihka ulbmilin ii leat addit sámiide sierrasajádaga, muhto njulget
ovddeš dáruiduhttinpolitihka heajos váikkuhusaid, juksat duođalaš
ovttagieđahallama ja vuostáduddjot vealaheami, dadjá gieldaministtar.
Engerdal lea máddeleamos gielda Norggas gos gávdno sámi boazodoallu.
Hui eatnat olbmot jurdilit dušše Finnmárkkuduoddara go gullet sáni
sápmelaš, dadjá Brustad.  Davvisámit leat stuorámus sámi joavku.
Muhto lassin gávdnojit unnit joavkkut geain leat iežaset suopmanat
mat leat osohahkii hui earaláganat go davvisámegiella  -  dáid
searvvis leat oarjelsámit, nuortasámit/ goltásámit ja julevsámit.
Bihtánsámit maid gávdnojit.  Iige leat riekta, nugo eatnagat gáddet,
ahte buot sámit leat boazoeaiggádat, joatká gieldaministtar.
Duohtadilis leat eanet sámit geat barget guolástemiin ja eanadoaluin
go boazodoaluin.  Iige olmmoš galgga vajálduhttit ahte olu sámit dán
áigái váldet alit oahpu ja barget almmolaš ja priváhta suorggis,
seamma láhkai go stuorra oassi riikka veahkadagas muđui.
Stáhtaráđđi muitala iežas oahppan olu min eamiálbmoga birra das
rájes go álggii bargosis birrasiid bealnuppi jagi áigi.  Geat leat
eamiálbmogat?  Ii gávdno makkárge oppalaš riikkaidgaskasaččat
dohkkehuvvon eamiálbmotmeroštallan.  ILO-soahpamuš nr.  169
eamiálbmogiid ja čearddalaš álbmogiid birra iešstivrejeaddji
stáhtain sisdoallá almmatge artihkkalis 1b eamiálbmoga meroštallama,
mii maiddái adnojuvvo stuorradiggedieđáhusas Sámepolitihka birra:

álbmogat iešstivrejeaddji stáhtain mat leat adnojuvvon
álgovuolggalažžan dasgo surggiidit álbmogiin mat ásse riikkas dahje
geográfalaš guovllus masa riika gullá dalle go vuollásteapmi ja
koloniseren dáhpáhuvai dahje dalle go dálá stáhtaráját
mearriduvvojedje, ja geat  -  beroškeahttá sin rievttálaš
dilálašvuođas  -  leat bisuhan buot dahje muhtun iežaset
sosiála, ekonomalaš, kultuvrralaš ja politihkalaš institušuvnnaid.
Eamiálbmogiid meroštallan ILO-soahpamušas nr.  169 eamiálbmogiid ja
čearddalaš álbmogiid birra iešstivrejeaddji stáhtain lea
álbmotrievttálaččat geatnegahtti Norgii dan duovdaga siskkabealde
man soahpamuš gokčá.  Alimusrievtti duomus 21.06.2001 celkojuvvo
ahte ILO-soahpamuš nr.  169, art.  1 nr.  1 b, eahpitkeahttá addá
sámiide stáhtusa eamiálbmogin Norggas, maiddái oarjelsámi guovllus.
Govva čájeha 11 nissona oktiibuot 40 nissonis geat oassálaste
oktasaš davvija oarjelsámi riikkačoahkkimii, mii dollojuvvui 1917s.
Sii leat: Maŋábealde: Lisa Barrock, Brita Brantfjeld, Sofie
Mathiasen, Malla Vesterfjeld, Kristine Stinnerbom.  čohkut: Elsa
Laula Renberg, Ellen Lie, Ellen Oskal, Gunhild Granefjeld.
Ovddabealde: Anna Andersen, Maria Pedersen.  Govvejeaddji:
Hilfling-Rasmussen, kopiija Troandima Universiteahttabibliotehkas.
Sameskisse 2 Samisk 21.08.01 14:44 Side 5

Ráđđehus oaivvilda lunddolažžan ahte Sámedikkis lea ovddasvástádus
dahkamušain mat dušše fal, dahje goit eanaš, gustojit sámi
veahkadahkii, vai mearrádusaid dahká dat orgána mas lea buoremus
diehtu sámi dilálašvuođaid birra ja mii dovdá dárbbuid buoremusat.
Ráđđehus áigu deattuhit ahte ovddasvástádusduovdagat mat
sirdojuvvojit Sámediggái, leat čielgasit meroštallojuvvon ja ahte
daid lea geavadis álki earuhit eará hálddahusorgánaid
ovddasvástádusduovdagiin.  Ovdamearkka dihtii galgá gielddaid
guovttegielatvuođa (sáme- ja dárogiela) lassegoluid ruđaid
hálddaheapmi sirdojuvvot Sámediggái.  Fápmudus mearridit láhkaásahusa
bajit ja prinsihpalaš njuolggadusaid birra Sámedikki válggaide
Sámedikki válljejit sámit sámiid gaskkas sámediggeválggaid bokte
juohke 4.  jagi seamma beaivvi go stuorradiggeválggat leat.
Njuolggadusat Sámedikki válggaid birra leat dál mearriduvvon sámelágas
ja láhkaásahusas Sámedikki válggaid birra.  Ráđđehus áigu bidjat
ovdan evttohusa rievdadit sámelága, nu ahte Sámediggái addojuvvo
fápmudus mearridit láhkaásahusa bajit ja prinsihpalaš njuolggadusaid
Sámedikki válggaide.  Dát gusto ovdamearkka dihtii Sámediggi  - 
eanet váldi ja stuorát oassálastin njuolggadusaide válgabiirriid ja
mandáhttajuogu birra.  Dát njuolggadusat lea vuosttamustá juoga mat
gusket sámi veahkadahkii.  Ráđđehusa oainnu mielde ollašuvvá
juksanmearri ahte Sámediggi ieš galgá mearridit áššiid mat
erenoamážit gusket sámi veahkadahkii, buorebut go diktá Sámedikki
iežas oažžut válddi dáid gažaldagaid badjel.  Doarjjahálddaheami
sirdin Kultuvradepartemeanttas Stáhtalaš ruđat sámi
kulturdoaibmabijuide ja institušuvnnaide main lea sámi dáidda ja
kultuvra bargoduovddan, berrejit nu guhkás go vejolaš juolluduvvot
Sámedikki ja Sámedikki orgánaid bokte.  Stáhtadoarjagiid hálddaheapmi
čuovvovaš doaibmabijuide lea áigeguovdil sirdojuvvot Sámediggái
Kultuvradepartemeantta duovdagis: -  Beaivváš Sámi Teáhter - 
Sámiid Vuorká-Dávvirat -  sámi dáiddárstipeanddat -  sámi
festiválat -  čájáhusbuhtadas sámi -  kulturinstitušuvnnaide
-  sámi girjebusset Kultuvradepartemeanta áigu árvvoštallat
sirdit eanet sámi kulturdoaibmabijuid Sámediggái.  Sámi áššiid
dahkamušja ovddasvástádusjuogu árvvoštallan Lea dárbu árvvoštallat
sámi áššiid dahkamušja ovddasvástádusjuogu.  Sámi áššit eai
máinnašuvvon sierra dieđáhusas st.meld.  nr.  31 (2000-2001)
Kommune, fylke, stat  -  en bedre oppgavefordeling (Gielda,
fylka, stáhta  -  buoret dahkamušjuohku).  Gávdnojit máŋga
iešguđet molssaeavttu dasa mo sáhttá árvvoštallat sámi gažaldagaid
dahkamušja Girdinoaiddi Loddi Aage Gaup:a govvačuolahus 1988.
Muorra ja ruosttokeahtes stálle 2,75 x 5 m.  Govva: Aage Gaup.  Trygve
Lund Guttormsen.  Fárgun, citna.  Govva: Ivar Myrberg.  Sameskisse 2
Samisk 21.08.01 14:45 Side 6

ovddasvástádusjuogu.  Okta vejolašvuohta lea nammadit govdadit
čoakkáduvvon almmolaš lávdegotti.  Nubbi vejolašvuohta lea ahte
departemeanttaidgaskasaš bargojoavku mas lea ovddastus Sámedikkis
čađaha dákkár árvvoštallama.  Goalmmát vejolašvuohta lea ahte
čađahuvvo dutkan- ja čielggadanbargu.  Bargu sáhttá vejolaččat
čađahuvvot âovttaolbmočielggadeami hámis.  Ráđđehus áigu
gulahallamiin Sámedikkiin gávdnat ulbmillaččamus vuogi čađahit dán
árvvoštallama.  Lassin sámi áššiid dahkamušja ovddasvástádusjuogu
oppalaš árvvoštallamii, áigu ráđđehus joatkit ja nannet dálá
gulahallama mii iešguđet departemeanttas lea Sámedikkiin.
Riikkaidgaskasaččat lea leamaš mearkkašahtti digaštallan
eamiálbmogiid ja iešmearrideami doahpaga birra.  Riikkagottálaččat
lea dát digaštallan leamaš čadnojuvvon Sámedikki váldái.
Deaŧalaš oasit gárgedeamis sámiid iešmearrideami ja vejolašvuođa
oassálastit mearrádusaide mat gusket sámi beroštusaide sáhttet
guovdilastojuvvot sámiid mieldemearridanvuoigatvuođa birra.  Dát
siskkilda vuoigatvuođa oassálastit buot mearridandásiide áššiin mat
gustojit láhkamearrádusaide ja hálddahussii.  Sámediggi bovdejuvvo
danne gulahallamii iešmearrideami doahpaga sisdoalu birra.
Ráđđehus ovdeha almmatge ahte gárgedeapmi galgá dáhpáhuvvat dálá
sorjjasmeahttun ja demokráhtalaš stáhta rámmaid siskkabealde, ja
Norgga dálá geográfalaš rájáid siskkabealde.  Ráđđehus dovddaha
maiddái ahte ii sáhte mieđihit juksanmeriide maid Sámediggi lea
báhkkodan iešmearrideami viidodaga hárrái.  Dieđihanrahčamušat
Ovddeš áiggiid politihkka, mas dihtomielalaččat bargojuvvui dan
guvlui ahte sámi giella ja kultuvra galggai jávkat, dagahii ahte
gárgeduvve heajos miellaguottut sámiid ektui.  Dáruiduhttinpolitihkka
lea dál guđđojuvvon dássi.  Vaikko vel áddejupmi sámi kultuvrra
hárrái dál gárgeduvváge buori guvlui, de leat ain báhcán muhtun ráje
miellaguottut mat leat cieggan doložis.  Go ođđa sámi
vuoigatvuođalávdegoddi galgá bargat vuoigatvuođagažaldagaiguin
Sámepolitihka rievttálaš vuođus Norgalaš eiseválddit leat sihke
álbmotrievtti ja riikkagottálaš rievtti bokte geatnegahttojuvvon
láhčit dilálašvuođaid nu ahte sámi álbmotjoavku sáhttá váfistit ja
gárgedit iežas giela, kultuvrra ja servodateallima.  Deaŧalaččamus
riikkaidgaskasaš neavvut maidda Norga lea guorrasan, ja main lea
mearkkašupmi etnalaš veahádagaid ja eamiálbmogiid riektedillái,
leat: ON:a konvenšuvdna 1966 siviila ja politihkalaš vuoigatvuođaid
birra, erenoamážit artihkal 27 ILO-soahpamuš nr.  169 eamiálbmogiid
ja čearddalaš álbmogiid birra iešstivrejeaddji stáhtain ON:a
konvenšuvdna máná vuoigatvuođaid birra Eurohparáđi lihttu
guovlodahje veahádatgielaid várás Eurohparáđi rámmakonvenšuvdna
riikkagottálaš veahádagaid suodjalusa birra Riikkagottálaš
láhkamearrádusat main lea erenoamáš mearkkašupmi sámiide, leat:
Vuođđolága §110 a Sámeláhka (Láhka geassemánu 12.  1987 nr.  56
Sámedikki ja eará sámi vuoigatvuođaid hárrái birra)
Olmmošvuoigatvuođaláhka (Láhka miessemánu 21.  1999 nr.  30
olmmošvuoigatvuođaid dili birra norgalaš rievttis) Oahpahusláhka
(Láhka geassemánu 17.  1998 nr.  61 vuođđoskuvlla ja
joatkkaoahpahusa birra) Boazodoalloláhka (Láhka geassemánu 9.  1978
nr.  49 boazodoalu birra) Sameskisse 2 Samisk 21.08.01 14:45 Side 7

guovlluin mat leat máddelis Finnmárkku, de lea ovdamearkka dihtii
stuorra mearkkašupmi das ahte ožžojuvvo ovdan mearrediđolaš ja
áššálaš informašuvdna das maid dát bargu sisdoallá.  Diekkár
informašuvdna lea deaŧalaš vai garvojuvvojit boasttuáddejumit
almmolaš digaštallamis.  -  Ráđđehus áigu bidjat doibmii
miellaguoddo-/dieđihanáŋggirdemiid sámiid ja sámi dilálašvuođaid
birra.  Departemeanttaidgaskasaš bargojoavku, mas Sámediggi lea
mielde, biddjojuvvo ráhkadit dieđihandoaibmabidjoevttohusaid.  -
Ráđđehus áigu dieđihit eambbo olmmošvuoigatvuođaid birra main lea
mearkkašupmi eamiálbmogiidda, ja áigu dán oktavuođas olggosaddit
dieđihangihppaga ILO-soahpamuša nr.  169 birra.  -  Ođđa
Eamiálbmogiid vuoigatvuođaid gelbbolašvuođaguovddážis
Guovdageainnus galget duođašteapmi, gaskkusteapmi, dieđiheapmi ja
fierpmádathuksen leat guovdilis dahkamuššan.  -  Ráđđehus
áigu, dutkanruđaid geavaheami veagas, guorahallat dieđuid ja
miellaguottut sámiide ja sámi dilálašvuođaide.  Sámi giella Norggas
leat sullii 25 000 olbmo juohkásan golmma hui iešguđetlágan
váldosuopmanii, geat máhttet hállat ja/dahje áddet sártnodeami
sámegillii.  Eanet go 10 000 olbmo geain lea sámi gielladuogáš, eai
máhte lohkat eaige čállit sámegiela.  Ráđđehus áigu veahkehit
álggahit doaibmabijuid mat sáhttet váfistit ahte eambbosat geain lea
sámi gielladuogáš, sáhttet oahppat lohkat ja čállit sámegiela:
-  Sii geat eai máhte giela galget sáhttit háhkat dárbbašlaš
vuođđomáhtu.  -  Dieđihandoaibmabijut sámelága
giellanjuolggadusaid birra galget álggahuvvot.  -  Gielddaide ja
fylkkagielddaide galgá addojuvvot buhtadeapmi guovttegielatvuođa
goluid ovddas (sáme-dárogiella).  -  Stáhtalaš etáhtat galget
váldit atnui prográmmagálvvu mii dahká sámi čálamearkačohkiid
geavaheami vejolažžan.  -  Ráđđehusa interneahttasiidduin,
ODIN, galgá álggahuvvot sierra sámi giellaválljen.
Stuorradiggedieđáhusa eará fáttát leat: -  sámiid historjá - 
sámi mánát ja nuorat -  oahppu -  dearvvasvuoda- ja
sosiálagažaldagat -  kultuvra ja girku -  sámi kultuvrra
ávnnaslaš vuođus, dán vuolde maiddái ealáhusgárgedeapmi, eallindilit
ja areálahálddaheapmi guovlluin gos lea sámi veahkadat - 
davviriikkalaš ja riikkaidgaskasaš ovttasbargu -  sámepolitihka
bálddalastin Gielda- ja guovlodepartemeanttas lea guovdilis
ovddasvástádus bálddalastit barggu sámi gažaldagaiguin.  Gielda- ja
guovlodepartemeanttas lea maiddái sierra sámi áššiid stáhtačálli.
Nannen dihtii barggu sámiid ja riikkagottálaš veahádagaid hárrái
ásahuvvui geassemánu 15.  2001 rájes sierra Sáme- ja
veahádatpolitihkalaš ossodat Gielda- ja guovlodepartementii.
Stuorradiggedieđáhus Interneahtas Stuorradiggedieđáhus nr.  55
(2001-2002) Sámepolitihka birra lea Interneahtas: http://odin.dep.no
Ođđa Sámi vuoigatvuođalávdegoddi Ođđa Sámi
vuoigatvuođalávdegoddi nammaduvvui Stáhtaráđis geassemánu 1.  2001.
Dat galgá čielggadit eatnamiid ja luondduburiid geavaheami ja
hálddaheami sámi ássanguovlluin olggobealde Finnmárkku fylkka.
Mánáidsuodjalusa gelbbolašvuođa oppalašgeahčaldat sámi oktavuođas
Mánáidsuodjalusa gárgedanguovddáš lea ráhkadan oppalašgeahčaldaga
mii čájeha fágaolbmuid ja fágabirrasiid geain lassin
mánáidsuodjalusfágalaš gelbbolašvuhtii maiddái lea sámi
giellaja/dahje kulturgelbbolašvuohta.  Ulbmilin lea addit
oppalašgeahčaldaga mii čájeha fágaolbmuid ja  - birrasiid
geaiguin sáhttá váldojuvvot oktavuohta ráđiid ja nevvodeami dihtii
dahje diehto- ja dovddiidusgaskkusteami dihtii sámi perspektiivva birra
mánáidsuodjalusáššiin.  Projeakta lea ráhkaduvvon Mánáidja
bearašdepartemeantta daguheami mielde.  Raporta lea fidnemis
Davvi-Norgga Mánáidsuodjalusa Gárgedanguovddážis.  Dearvvasvuoda- ja
sosiálabálvalusaid sámi sisdoallu Sosiála- ja
dearvvasvuođadepartemeanta lea ráhkadan dahkoplána čuovvolan dihtii
NOU 1995:6 Plan for helseog sosialtjenester til den samiske
befolkningen (Dearvvasvuoda- ja sosiálabálvalusaid plána Norgga sámi
veahkadahkii).  Sámedikkis lea dearvvasvuoda- ja sosiálaáššiid
áššegieđahalli, ja sierra projeaktaruđat.  Addojuvvojit ruđat
čielggadanbargui, metodagárgedeapmái, dearvvasvuoda- ja sosiálabargiid
gelbbolašvuođagárgedeapmái jdd.  Ulbmilin lea ovttaárvosaš
dearvvasvuođaSameskisse 2 Samisk 21.08.01 14:45 Side 8

ja sosiálabálvalusaid gárgedeapmi.  Sámediggi lea lágidan
konfereanssaid sámi perspektiivva ovttaiduhttimis dearvvasvuoda- ja
sosiálabálvalusaide.  Ođđa dovddiiduskonfereansa lágiduvvo čakčat
2001.  Konvenšuvdna biologalaš eatnatgeardáivuođa birra (CBD)
Dieđáhusas st.  meld.  nr.  42 (2000-2001) Om biologisk mangfold
(Biologalaš eatnatgeardáivuođa birra) válddahuvvojit sihke
konvenšuvdna biologalaš eatnatgeardáivuođa várás ja sámi
dilálašvuođat.  Sámediggi lea ráhkadan sierra mildosa
stuorradiggedieđáhussii.  Norga nannii ON konvenšuvnna biologalaš
eatnatgeardáivuođa birra 1993s.  Konvenšuvdna lea oppamáilmmálaš
soahpamuš mii skihkke oassálasti riikkaid gárgedit strategiijaid,
plánaid ja prográmmaid juksan dihtii guoddinnávccalaš biologalaš
eatnatgeardáivuođa geavaheami.  Deasta biologalaš
eatnatgeardáivuođas galgá nu guhkás go vejolaš ovttaiduhttojuvvot
suorgeplánemii ja  - doibmii, ja riikkagottálaš
mearridanproseassaide.  Artihkal 8(j) skihkke stáhtaid seailluhit ja
bisuhit dieđuid eamiálbmogiid ja báikkálašservodagaid birra iežaset
riikkagottálaš láhkamearrádusain.  Miessemánus 2000 mearriduvvui
bargoprográmma čuovvolan dihtii konvenšuvnna artihkkala 8j.
Sámediggi bovdejuvvo oassálastit norgalaš sáttatgoddái konvenšuvnna
dáfus.  Agenda 21 Agenda 21 lea dahkoplána ONkonfereanssas birrasa ja
gárgedeami birra 1992s.  Riikkat ávžžuhuvvojit ráhkadit
strategiijaid guoddinnávccalaš gárgedeapmái, sosiálalaččat,
ekonomalaččat ja ekologalaččat.  Deattuhuvvo eamiálbmogiid
oassálastin proseassaide mat váikkuhit sin iežaset dili.
Birasgáhttendepartemeantta arvvosmahttinprográmmabarggus doarjun
dihtii ja movttiidahttin dihtii gielddaid, organisašuvnnaid ja
ealáhuseallima bargat Báikkálaš Agendain (BA 21), lea dahkkojuvvon
golmmajagi ovttasbargošiehtadus Sámedikkiin geahččaladdan dihtii BA
21 sámi čanusbáikki.  Sámediggi lea mearridan strategiijaplána iežas
BA 21 bargui.  Plánaláhkalávdegoddi Plánaláhkalávdegoddi lea addán
vuosttas raporttas, NOU 2001:7 (Buoret gielddalaš ja
guovlluguovdasaš plánen plána- ja huksenlága mielde), mas sámi
beroštusat máinnašuvvojit.  Lávdegoddi galgá bargat dahkat plánaja
huksenlága (PBL) buoret váikkuhangaskaoapmin várehit biologalaš
eatnatgeardáivuođa, ja váfistit luondduvuđđosa.
Plánaláhkalávdegoddi galgá árvvoštallat dilálašvuođaid main lea
mearkkašupmi boazodollui ja eará sámi areálageavahusberoštusaide.
Lávegoddi lea čujuhan ahte livččii dárbbašlaš buorebut
bálddalastit boazodoallolága ja plána- ja huksenlága, ee.  boazodoalu
plánendárbbuide gieldda- ja fylkkarájáid rastá.  Sámi ovddasteapmi lea
deaŧalaš sámi areálaberoštusaid govdodaga váfisteapmái lávdegotti
viidáset barggus.  Guoddinnávccalaš gárgedus Guoddinávccalaš
gárgedus vuođđuduvvá golmma ovttaárvosaš ollái: birasgáhtten,
ekonomalaš gárgedus ja sosiála deasttat.  Máilmmekommišuvdna birrasa
ja gárgedusa várás meroštalai 1987s guoddinnávccalaš gárgedusa
gárgedussan mii duhtada dálá dárbbuid almmá bilitkeahttá boahttevaš
buolvvaid vejolašvuođaid duhtadit iežaset dárbbuid.
Válljodatvárrevuođus ferte seailluhuvvot dainna lágiin ahte
ekonomalaš ja sosiála gárgedus šaddá vejolažžan.  Lassin leat
demokratiija ja mieldeváikkuhanfápmu guovdilis oasit guoddinnávccalaš
gárgedusas.  Boazodoallolága rievdadusevttohusaid árvalus
Eanadoallodepartemeanta lea háliidan dárkkistit Boazodoallolága
mearrádusaid mat gustojit boazodoalu stivrejupmái ja hálddaheapmái ja
ealáhusa siskkáldas gaskavuođaid ásahallamii.  Lávdegoddi attii
árvalusas eanadoalloministarii njukčamánu 15.  2001.  Lávdegoddi lea
deattuhan ahte boazodoallu lea sorjavaš biologalaš valljodatváriin,
ja ahte guohtungeavaheapmi ferte leat guoddinnávccalaš
guhkesáiggeperspektiivvas.  Boazodoalu sosiála ja barggolaš
searvevuohta, siida, lea guovdil evttohusas.  Lávdegoddi evttoha ee.
ahte dálá doalloovttadatortnet lonuhuvvo ortnegiin mas lea siidaoassi.
Lávdegotti árvalus olggosaddojuvvo almmolaš čielggadussan (NOU), mii
sáddejuvvo viiddis gulaskuddamii.  árvolokten boazodoalus
Boazodoallošiehtadusas 2001/2002 leat várrejuvvon 7 miljovnna kruvnnu
boazodoalu árvoloktenprográmmii.  Prográmma lea organiserejuvvon nu
ahte lea stivrenjoavku mas Sameskisse 2 Samisk 21.08.01 14:45 Side 9

leat miellahtut Norgga Boazosápmelaččaid Riikkasearvvis (NBR) ja
Sámedikkis.  Jođiheaddji lea maiddái mielde Biebmobuvttadeami
árvoloktenprográmmas.  Prográmma hálddaheapmi biddjojuvvo Stáhta
ealáhusja guovllugárgedanfondii (SND).  Gonagasreappá hálddaheapmi
Eatnat fierbmeguolásteaddjit, eandalitge Nuorta-Finnmárkkus, leat
šaddan hui váttes dillái liigesállaša geažil maid ođđa nálli
gonagasreabbá gártada.  Vuođđuduvvon lea bargojoavku, mas Sámediggi
lea ovddastuvvon, mii galgá čielggadit gonagasreappá boahttevaš
hálddahanstrategiija.  Joavkku jođiha Guolástusdepartemeanta, ja dat
galgá gárvvistit barggus ovdal borgemánu loahpa 2001.  Biebmanealáhus
sámi ássanguovlluin áhpedoalus leat stuorra ovdánanvejolašvuođat,
sihke luosa ja eará náliid nugo dorski, báldá jna.  biebmamis.
Maiddái sámi ássanguovllut galget sáhttit oažžut dás áigáiboađu.
áigumuš lea juolludit guokte konsešuvnna Oarjjevudnii Divtasvuona
suohkanii.  Dát galgá nannet Mosske julevsámi servodaga.
Duodjegelbbolašvuohta Duoji oahppaplána bokte lea duodji ožžon saji
fágan skuvlii.  Duojis lea maiddái stáhtus gáhttenveara fágan.  Leat
gárgeduvvon njuolggadusat sváinnasdutkosa čađaheapmái duojis.
Sváinnasdutkkusortnet lea váfistan árvvolaš gelbbolašvuođasirdima
eallilan ja hárjánan duojáriin bargoohppiide.  Deaŧalaš lea
viidásetgárgedit bargooahppiortnega váfistan dihtii bestema fágii.
Sámediggi lea ráhkadan viđajagi gárgedanprográmma duodjái.
Mátkeeallinealáhus sámi eavttuide mielde Sámi kultuvra sáhttá
gárgeduvvot mátkeeallinealáhusa mearkkašahtti árjabuvttadahkkin.
Eanet ja eanet turisttat háliidit oahpásmuvvat báikkálašservodagaid
iešláhkái, historjái ja kultuvrii.  Ráđđehus lea čilgen
ealáhuspolitihka váldohástalusaid mátkeeallinealáhusaide dieđáhusas
st.  meld.  nr.  15 (1999-2000) Lønnsomme og konkurransedyktige
reiselivsnæringer (Gánnáhahtti ja gilvonávccalaš
mátkeeallinealáhusat).  Stuorradikki ealáhuskomitea lea mearkkašan
ahte mátkeeallindoaimmas lotnolassii eará ealáhusaiguin lea stuorra
ovdánanvejolašvuohta sámi guovlluin ja sámi ealáhusja kultureallimii.
Dán ovdánanvejolašvuođa ollašuhttima dihtii ferte sámi mátkeeallin
hábmejuvvot sámi eavttuid mielde, ja báikkálaš mieldeleahkima veagas.
SND lea leamaš mielde váikkuheamen álggahit smávvamahtosaš
buvttadeami.  Boazodollui vuođđuduvvan turisma sáhttá leat vejolaš
lasseealáhus.  Nubbi eará ovdánanvejolašvuohta lea meahcceja
mearrabirrasiid ja valljodatváriid geavaheapmi.  Deaŧalaš lea ahte
dát dáhpáhuvvá báikkálaš heivehemiin vai árvolokten sáhttá bisuhuvvot
báikkis.  Diekkár vuolggasajiin sáhttá olmmoš gárgedit
guoddinnávccalaš turismma dáid guovlluin mii ii uhkit guovllu luonddu
iige sámiid kultuvrra.  Kultuvra mii gaskkustuvvo, ferte leat buiga ja
jáhkehahtti.  Dat ferte čuovvut, iige nordat sámi árvvuid, norpmaid
ja vieruid.  Dárbbašlaš lea hukset kultuvrralaš gelbbolašvuođa ja
báikkálaš dieđu mat atnet deastta dás.  Dát ovdeha
guhkesáiggeplánema, gelbbolašvuođa gárgedeami ja lasihuvvon
bálddalastima.  Dás leat fylkkaid turistaorganisašuvnnat deaŧalaš
oassádallit.  Informašuvdnareivve olggosaddá: Gielda- ja
guovlodepartemeanta Sáme- ja veahádatpolitihkalaš ossodat Poastaboksa
8112 Dep., 0032 Oslo Tel.  22 24 71 75, fáksa: 22 24 95 38 Hábmen:
www.kursiv.no Deaddilan: www.kursiv.no Preantalohku: 3000 Doaimmahus:
Wenke Brenna ja Anne Liltved.  Informašuvdnareivve doallan lea
nuvttá.  Juos háliidat diŋgot, váldde oktavuođa:
astrid.thiruselvam@krd.dep.no tel.  22 24 71 75.  Sameskisse 2 Samisk
21.08.01 14:44 Side 2

