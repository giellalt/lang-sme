Duogáš.

 Sámi giella ja kultuvra lea ođđasis ealáskeamen maŋŋil go
guhkes áiggi lea sordojuvvon ja dáruiduhttojuvvon.  Sámegiela
árjjálaš geavaheapmi lea guovddážis sámi kultuvrra gárgedeamis
ovddasguvlui.  Norga lea riikkaidgaskasaš soahpamušaid nannemiin ja
riikkagottálaš láhkamearrádusaiguin geatnegahttán iežas álggahit
doaibmabijuid mat suodjalit ja nannejit sámegiela.  Gielda- ja
guovlodepartemeanta čujuha St.proposišuvnnas nr.  1 (2000-2001) ahte
sámegiela seailluheami ja viidásetgárgedeami dihtii lea dárbbašlaš
ahte sámegiella šaddá doaibmi giellan máŋgga arenas, ee.  IT
siskkabealde.  1.1 Teknihkalaš čuolmmat Davvisámi alfabehtas leat
čieza bustáva mat eai gávdno dáru alfabehtas.  Dát leat á, č, đ,
ŋ, š, ŧ ja ž1.  Dássážii leat sierraprográmmat geavahuvvon vai
sáhttá čállit sámi čálamearkkaid dihtoriiguin.  Dát sierraprográmmat
leat leamaš sihke divrasat ja teknihkalaččat čuolmmalaččat sámi
dihtorgeavaheddjiide.  čovdosat eai leat dássážii leamaš
dohkálaččat data lonohallamii prográmmaid ja iešguđet
geavaheddjiid gaskkas.  Dat leat ovdehan ahte sámegiel elektrovnnalaš
dokumeanttaid vuostáváldiide leat installerejuvvon ovttalágan
sierraprográmmat.  Ii leat guhkes áigi gollan das rájes go ii lean
vejolaš geavahit sámegiela interneahtas dahje e-poasttas.  čuolmmat
sierračálamearkkaiguin ja IT:in lea váttisvuohtan eanaš eurohpalaš
gielaide mat eai geavat eŋgelas alfabehta.  čuolbma lea gávdnon das
rájes go čállinmašiidna bođii.  EDG:a sisabuktimiin joatkašuvve
váttisvuođat.  1.2 Riikkaidgaskasaš soahpamušat ja riikkagottálaš
láhkamearrádusat Artihkal 27 FN-konvenšuvnnas 1966 nanne: Stáhtain
gos gávdnojit čearddalaš, oskkoldatlaš dahje gielalaš veahádagat,
ii galgga sis geat gullet dákkár veahádagaide gildojuvvot
vuoigatvuohta ovttas iežaset joavkku nuppiid miellahtuiguin, dikšut
iežaset kultuvrra, dovddastit ja bálvalit iežaset oskkoldaga, dahje
geavahit iežaset giela.  Dát soahpamuš lea guovddášlaš dasgo
čuovvu olmmošvuoigatvuođalágas 1999 ahte soahpamuš galgá gustot
norgalaš láhkii.  1 akseanta-a , tsje, the, eng, esj, ŧe
(čuojuskeahtes the) ja edsj.

4 ILO-soahpamuš nr.  169 Eamiálbmogiid ja čearddalaš álbmogiid
birra iešstivrejeaddji stáhtain nannejuvvui Norggas geassemánu 20.
1990.  Artihkkalis 28 čuožžu čállojuvvon ee.: 3 .  Galget
mearriduvvot doaibmabijut seailluhan ja ovddidan dihtii
álgovuolggalaš gielaid gárgedeami guoskevaš álbmogiidda.
Eurohpalaš lihttu guovlludahje veahádatgielaid birra mearriduvvui
Eurohparáđis skábmamánu 5.  1992.  Mieđáhus Norgga nannemii
addojuvvui gonagaslaš resolušuvnna golggotmánu 1.  1993 bokte.
Lihttu bođii fápmui njukčamánu 1.  1998.  Lihtu ulbmilin lea
suodjalit veahádatgielaid vai dáinna lágiin seailluhuvvo eurohpalaš
kultuvra čoakkáduvvon ja máŋggašlájagin.  Mii čujuhit erenoamážit
soahpamuša artihkkalii 7: [á]ššeoasálaččat [galget] vuođđudit
politihkaset, láhkamearrádusaideaset ja geavadeaset čuovvovaš
juksanmeriide ja prinsihpaide:[â¦] c.  árjjálaš dahku
dárbbašuvvo ovddidan dihtii guovlludahje veahádatgielaid vai dat
suodjaluvvojit; d.  guovlludahje veahádatgielaid geavaheami
healpudeapmi ja/dahje movttiidahttin, njálmmálaččat ja
čálalaččat, ovttaskas ja almmolaš doaimmas.  Oassi III
veahádatgiellalihtus sisdoallá viidát ja bienalaččat mearrádusaid
mat bidjet čielga geatnegasvuođaid eiseválddiide geavahit
veahádatgielaid iešguđetlágan surggiin, earret eará oahpus,
riektelágádusas ja almmolaš hálddahusas.  Norgga guovdu lea lihtu
III.  oassái addojuvvon váikkuhus sámegillii nannema bokte.
Vuođđolága §110 a álggaha geatnegasvuođa stáhtalaš eiseválddiide
láhčit dilálašvuođaid nu ahte sámi álbmotjoavku sáhttá váfistit ja
gárgedit iežas giela, kultuvrra ja servodateallima.  Láhka Sámedikki
ja eará sámi riektedilálašvuođaid birra (sámeláhka) mearriduvvui
geassemánu 12.  1987.  Lága juksanmearrin lea láhčit dilálašvuođaid
nu ahte sámit ieža sáhttet váfistit gielaset, kultuvrraset ja
servodateallimeaset.  Lága kapihtal 3 sámegiela birra bođii fápmui
ođđajagemánu 1.  1992.  Láhkaevttohusa duogážin lei ahte sámegiela
geavaheapmi ovdal lei maŋásmannamin, ja ahte dát uhkidii olles sámi
kultuvrra leahkima.  Sámelága ulbmilin lea váfistit sámegiela
vuđđosa ja láhčit dilálašvuođaid sámegiela viidásetgárgedeapmái
ja lasi geavaheapmái.  Láhka galgá maiddái váfistit ássiide
vuođđovuoigatvuođaid sámegiela geavaheami hárrái.  Sámelága kap.  3
njuolggadusat vuođđuduvvet dan vuođđooidnui ahte sámi ja dáru
giella leat ovttaárvosaččat ja sehtet leat dásseárvosaš gielat,
gč.  Ot.prp.  nr.  60 1989-90.  Eanaš konkrehta njuolggadusat
dásseárvvu birra galget

5 čađahuvvot sámegiela dárkileappot mearriduvvon hálddahanguovllus.
Njuolggadusat gustojit vuolggasajis sihke stádalaš ja gielddalaš
orgánaide, ja mearkkašit ovdamearkka dihtii viiddiduvvon rievtti
sámegiela geavahit riektelágádusas, ja ahte lágat ja láhkaásahusat
main olles sámi veahkadat dahje oasit dás erenoamážit beroštit
galget jorgaluvvot sámegillii.

6 2 Bargojoavkku čoakkádus ja mandáhtta Bargojoavku nammaduvvui
golggotmánu 19.  2000 čuovvovaš mandáhtain: Bargojoavku galgá
ráđđehusa IT-vuoruheami, eNorge, plána vuođul kártet dárbbuid,
čuolmmaid ja hehttehusaid sámi čálamearkačoahki geavaheamis
IT-oktavuođas.  Dát gusto davvisámi čálamearkačoahki geavaheapmái
prográmmagálvvuin ja registariin.  Evttohusat galget leat vuođusin
doaibmabijuide eNorge-plánii.  Sámediggi, Bargoja
hálddahusdepartemeanta, Girko-, oahppo- ja dutkandepartemeanta,
Kultuvradepartemeanta ja Ealáhusja gávpedepartemeanta bovdejuvvojedje
searvidit bargojoavkkus.  čuovvovaččat leat searvidan čoahkkimiin:
Bargo- ja hálddahusdepartemeanta Dieđihanráđđeaddi Kirsti Aarseth,
Finnmárkku fylkkamánni Girko-, oahppo- ja dutkandepartemeanta
Ráđđeaddi Sverre O.  Johansen Ráđđeaddi Ketil Nordgård Gielda- ja
guovlodepartemeanta Vuolitdirektor Ninni Kate Rognli
Vuosttaskonsuleanta Erik Mosli Kultuvradepartemeanta Ráđđeaddi
Eivind Lorentzen Vuosttaskonsuleanta Marie Helene Korsvoll Ealáhusja
gávpedepartemeanta Vuosttaskonsuleanta Espen Arneberg Børset
Sámediggi Vuolitdirektor Rune Fjellheim Vuosttaskonsuleanta Pål
Hivand Bargojoavku lea doallan golbma čoahkkima.  Sámediggi searvidii
videokonfereanssa bokte.

7 3 eNorge eNorge lea ráđđehusa informašuvdna- ja diehtoservodaga
gárgedeami hoahpuheami oppanasplána Norggas.  eNorge veršuvdna 1.0
ovdanbuktojuvvui geassemánus 2000.  Plána čuovvoluvvui veršuvnnain
eNorge 2.0 juovlamánus 2000 ja eNorge 3.0 geassemánus 2001.  Eambbo
informašuvnna oainnát dáppe: www.enorge.dep.no Jorri plána ferte
oktilaččat ođasmahttojuvvot dovdáhuvvon dárbbuid mielde.  Maŋŋil
go eNorge 1.0 ovdanbuktojuvvui, de čujuhuvvui omd.  ahte váilot
doaibmabijut mat áimmahušašedje ja viidásetgárgedivčče sámegiela,
ja čujuhuvvui ahte gielddasuorgi lea beare uhccán guovdilastojuvvon.
Veršuvnna 2.0 rájes lea geahččaluvvon áimmahuššat dáid váilliid.
Plánas daddjojuvvo ee.: [â¦]Globaliseren dahká maiddái gielalaš
hástalusa.  Dáru giela áimmahuššan lea deaŧalaš, seammás go mii
fertet diktit iežamet riggudahttojuvvot gielalaš váikkuhusas olggul.
Ráđđehus háliida dialoga Sámedikkiin váfistan dihtii sámi giela ja
sisdoallobuvttadeami, ja atná deaŧalažžan bargat giellanannema
beales viiddis áddejumis.  Sisdoallobuvttadeapmi ja giellateknologiija
leat deaŧalaš vuoruhanduovdagat.  Ráđđehus áigu leat mielde
váikkuheamen ahte norgga kulturháhkkit

maiddái šáhkkemediat

ovddaldastet kultuvrralaš ja ekonomalaš gáibádusaid maid
informašuvdnaservodat bidjá.[â¦] Dasto daddjojuvvo: [â¦]Lea
maiddái stuorra bargu gárgedit sámi sisdoalu nehttii ja áimmahuššat
sámi giela ja kultuvrra ođđaáigásaš máilmmis.[â¦] Doaibmabijut
main lea sámi pespektiiva leat: 2.1.6 Evttohit čovdosiid čuolmmaide
mat čatnasit davvisámegiela čálamearkkaide prográmmagálvvuin ja
registariin, 2.1.7 árvvoštallat ráhkadit giellapolitihkalaš
doaibmabijuid sámi gillii ja IKT:i.  Girko-, oahppoja
dutkandepartemeanttas lea ovddasvástádus čuovvovaš doaibmabijuin
eNorges: 3.2.9 Gárgedit infrastruktuvrra stádalaš sámi
joatkkaskuvllain.  3.2.10 Gárgedit digitála oahppaneavvuid sámegillii.

8 3.2.11 Gárgedit sámi skuvlaneahta.  Máŋga projeavtta leat doaimmas
čuovvolan dihtii doaibmabijuid, erenoamážit sámegiel digitála
oahppaneavvuid hárrái.

9 4 Sámegiela geavaheddjiid čuolmmat almmolaš registariin ja
hálddahusas Ráđđehus lea bidjan juksanmearrin ahte elektrovnnalaš
bálvalusat galget leat váldočoavddusin hálddahusas 2003 mielde.  Vai
sámegielat geavaheaddjit ollásit galget sáhttit atnit dán, de lea
ovdehussan ahte sámi čálamearkačoahkit sáhttet geavahuvvot buot
lađđasiin.  4.1 Brønnøysundregistarat Brønnøysundregistarat
(Brønnøysundregistrene) leat Norgga guovddášlaš logahallamat main
lea ovddasvástádus máŋgga stádalaš edg-logahallamis.  Dát leat:
Rehketdoalloregisttar (Regnskapsregisteret), Konkursaregisttar
(Konkursregisteret), Náittoslihttoregisttar (Ektepaktregisteret),
Divatguovddáš (Gebyrsentralen), Vealgeortnetregisttar
(Gjeldsordningsregisteret), Ovttadatregisttar (Enhetsregisteret),
Bajásčuvgehusregisttar (Oppgaveregisteret), EMAS (biraslogahallama
eaktodáhtolaš ortnet) ja Bivdiidregisttar (Jegerregisteret).  4.1.1
Dárbbut Leat ovdanbuktojuvvon sávaldagat ja gáibádusat beassat
geavahit sámi čálamearkačohkiid firpmánamaid logahaladettiin
ovttadatregistarii.  4.1.2 Hehttehusat Ovttadatregistarat eai leat
suovvan geavahit sámi čálamearkkaid firpmánamaid logahaladettiin.
Vuođustussan lea leamaš ahte dát ii leat teknihkalaččat vejolaš,
ja ahte sámi čálamearkkat dagahivččii ohcama váttisin, sihke
sisriikkas ja olgoriikkas.  4.1.3 árvvoštallan Báikenammalága ektui
Lea jerrojuvvon sáhttágo Báikenammalága vuođul skihkket
Brennøysundregistariid logahallat fitnodatnamaid sámi
čálamearkkaiguin.  Báikenamaid geavaheapmi lea ásahallojuvvon
Báikenammalága §:s 3 ja láhkaásahusas suoidnemánu 5.  1991 nr.  456
kapihtal III.  § 3 vuosttas lađas vuosttas čuokkis nanne ahte Go
báikenama čállinvuohki lea mearriduvvon dán lága mielde ja
sisačállojuvvon báikenammaragistarii, de galget čállinvuogi geavahit
buot almmolaš orgánat, searvvit maid almmolašvuohta eaiggáduššá
ollásit, ja vuođđu 10 dusat maid almmolašvuohta lea ceggenâ¦
Dát mearkkaša ahte leat dušše orgánat main lea čatnašupmi stáhtii
dahje gildii main lea geatnegasvuohta geavahit báikenama mearriduvvon
čállinvuogi doaimmastis.  Priváhta riektesubjeavttat eai dárbbaš
atnit báikenama almmolaččat mearriduvvon čállinvuogi juos dain eai
leat almmolaš hálddahandahkamušat.  Almmolaš orgánat leat
geatnegahttojuvvon geavahit báikenama čállinvuogi mii lea
mearriduvvon njuolggadusaid §:s 6 ja mat leat čállojuvvon sisa
báikenammaregistarii.  Eará oktavuođain galget nammahámit mat ledje
almmolašvuođa anus dalle go láhka gustogođii, geavahuvvot.  Sámi ja
suoma báikenamaid geavaheapmái leat lágas dárkilet njuolggadusat §:s
3 nuppi lađđasis.  Doppe daddjojuvvo ahte Sámi ja suoma báikenamaid
maid báikki olbmot atnet, galgá dábálaččat almmolašvuohta geavahit
kárttain, galbbain, logahallamiin jdd., oktan vejolaš dáru
nammahámiin.  Oktiigeassun sáhttá dadjat ahte almmolašvuohta lea
geatnegahttojuvvon geavahit sámi báikenamaid mat leat mearriduvvon
báikenammalága mielde ja mat čužžot čállojuvvon
báikenammaregistaris.  Nama mearridettiin galgá geavahit sámegiela
gustojeaddji riektačállinprinsihpa, gč.  § 4, juoga mii sáhttá
mearkkašit sámi čálamearkkaid geavaheami.  Vuolggasadjin šaddá
dalle ahte almmolaš orgánat fertejit geavahit sámi čállinvuogi oktan
sámi čálamearkkaiguin doaimmasteaset.  Geatnegasvuohta gusto dušše
doppe gos almmolaš orgána atná báikenama báikki namman, ovdamearkka
dihtii adreassaid čáledettiin jdd.  Doppe gos báikenamma lea oassin
doaimma dahje sullasačča namas, de ii ásahala báikenammaláhka dán
doaimmanama čállinvuogi.  Seamma láhkai gusto firpmánamaide.  Dát
boahtá ee.  ovdan Ot.  prp.:s.  nr.  66 (1988-89) siidu 7 gos
daddjojuvvo ahte Lávdegoddi lea árvvoštallan galgágo spiehkastuvvot
muhtun nammajoavkkuid hárrái, ja evttoha ahte sohka- ja firpmánamat
prinsihpalaččat ja juridihkalaččat leat eará dilis.  4.1.4
Loahpahus Leat leamaš jearaldagat sáminamat firpmáid logahallama
birra almmolaš registariidda.  čuovvu das mii bajábealde lea
daddjojuvvon ahte báikenammaláhka ii atte láhkavuđđosa geatnegahttit
registara logahallat doaimmanama sámi čálamearkkaiguin vaikko
báikenamma lea oassin doaimmanamas.  Registtar lea goitge geatnegas
logahallat ovdamearkka dihtii doaimma čujuhusa báikenama mearriduvvon
čállinvugiin.  Diekkár oktavuođain lea registtar nappo geatnegas
geavahit sámi čálamearkkaid juos dat leat oassin báikenamas.  Dainna
fertejitge registariin leat sámi fonttat, juoga mii dahká ahte dat
sáhttet čállit maiddái doaimmanama sámi čálamearkkaiguin, vaikko
dain ii leat geatnegasvuohta dan dahkat báikenammalága mielde.  4.2
Girjerádjosuorgi 4.2.1 čuolmmat

11 Sámi bibliografiija oktavuođas lea Našuvnnalašbibliotehka
(Nasjonalbiblioteket) Ruovada ossodagas logahallanvuogádat mii
giehtaguššá sámi čálamearkkaid (girjerádjovuogádat MicroMarc oktan
lasseprográmmain Samtast).  Sámi čálamearkkat eai almmatge
ovdanbuktojuvvo olbmuide interneahtas.  Vai data šaddá dábuhahttin
olbmuide, de eksporterejuvvojit dat Našuvnnalašbibliotehka
Trip-vuođu bokte.  Trip-vuođđu dahká vuđđosa Sámi bibliografiija
ovdanbuktimii interneahtas.  Dál lea čuolbman ahte sámi čálamearkkat
eai ovdanbuktojuvvo rivttes láhkai eai Trip-vuođus, interneahtas
eaige CD-rom:s.  Dát sáhttá addit dakkár boasttu gova ahte vuođđu ii
ane sámi čálamearkkaid.  Deaddiluvvon muhttašumiin gal leat buot
čálamearkkat riekta.  Našuvnnalašbibliotehkka, Ruovada ossodat,
logahallá maiddái sámi dokumeanttaid BIBSYS:i.  Ieš
logahallanvuogádagas BIBSYS logahallojuvvojit sámi čálamearkkat
riekta, muhto BIBSYS iežas sierramearkkaid logahallanstandárddaid
mielde.  Dál lea dilli dakkár ahte čálamearkkat eai ovdanbuktojuvvo
riekta, eai ozadettiin vuođus eaige ozadettiin interneahtas.  4.2.2
čovdosat BIBSYS ovdanbuktojuvvui á rrat 2000s čoavddusin mii
vuođđuduvvá Sámedikki sámegielčovdosii LEVI.  Juos olmmoš
installere LEVI, de sáhttá logahallat sámi čálamearkkaid riekta,
ohcat sámi čálamearkkaid vuođul ja oažžut ovdan sámi
čálamearkkaid ozadettiin.  Geavaheaddjit geat eai leat installeren
LEVI, ožžot sámi čálamearkkaid guoros mearkan.  MicroMarc ođđaset
veršuvnnat, mat leat Windows:i vuođđuduvvan, eai doarjjo LEVI.
Danne lea dát čoavddus gaskaboddosaš.  Našuvnnalašbibliotehkas lea
háhkun ahte Sámi bibliografiija galgá molsut MicroMarc:a BIBSYS:in
juos BIBSYS sáhttá fállat dohkálaš čovdosiid ee.  sámi
čálamearkkaid hárrái.  Sullasaš čovdosiid berrejit eará
girjerádjoinstitušuvnnat, daid gaskkas Sámi sierrabibliotehkka,
árvvoštallat.

12 5 Oppalaš čovdosat Unicode Nugo čájehuvvon bajábealde, de leat
máŋga geavatlaš čuolmma sámi sierramearkkaid geavaheamis.
Prográmmagálvu lea ja lea leamaš vuođđuduvvan eŋgelas alfabehtii.
Gielaide mat eai vuođđuduva eŋgelas alfabehtii, leat leamaš
iešguđetdásat čuolmmat prográmmagálvvu geavaheamis.  Dát gusto
máŋgga eurohpalaš gillii, daid gaskkas dárogillii ja vel eanet
sámegillii (davvisámegillii)2.  čoavdin dihtii dáid čuolmmat lea
gárgeduvvon ođđa ISO-standárda, gohčoduvvon Unicode 10646.  ISO
máksá The International Organization for Standardization.  ISO lea
standárdiserenorgánaid máilmmeviidosaš organisašuvdna mas leat
miellahtut 130 riikkas, okta guhtege riikkas.3 Dát máksá ahte
standárda Unicode ii leat čadnojuvvon ovtta gávppálaš firbmái, muhto
lea standárda man buohkat sáhttet geavahit.  Unicode vuođđuduvvá
16bits vuogádahkii.  Dat mearkkaša ahte okta bustávva/symbola
sisdoallá binára4 (guovtteoasat) logu mas leat 16 lohkomearkka.
Dainna lea sadji 216=65536 merkii ovtta standárdda siskkabeallái.
Ovdal leat geavahan 7 dahje 8 bits mearkačohkiid.  Dat mearkkaša
ahte ovtta standárdda siskkabealde lea leamaš 27= 128 dahje 28=256
mearkka geavaheapmái.  Vai čáhkada buot bustávaid, mearkkaid ja
symbolaid, de leat ovdal ferten leat iešguđetlágan standárddat,
miellasepmosit iešguđet gillii5.  Dát lea mielddisbuktán čuolmmaid
geavaheddjiide, erenoamážit konverteremis ja kommunikašuvnnas
geavaheddjiid gaskkas.  Unicode juohká juohke čálamerkii erenoamáš
logu, beroškeahttá guđe vuođđolávddi dahje giela olmmoš geavaha.
Njunušsearvvit prográmmagálvoindustriijas leat bidjan doibmii dahje
leat bidjamin doibmii Unicode-standárdda.  Unicode dorjot máŋga
operatiivavuogádaga, ođđaáigásaš neahttaloganat ja máŋga eará
buktaga.  Unicode-standárdda gárgedeapmi ja bargoneavvuid
dábuhahttivuohta mat dorjot dan, adnojuvvojit mávssolažžan
teknologiija gárgedeamis prográmmagálvvuid várás.  Unicode dahká
vejolažžan geavahit prográmmagálvvu dahje lohkat dihto webbáikki
beroškeahttá vuođđolávddis, gielas ja riikkas almmá dađe eanet
rekonstrukšuvnnahaga.  Dat dahká vejolažžan giktit data máŋgga
iešguđetlágan vuogádaga čađa, almmá bilikeahttá daid.  2
Julevsámegiella ja oarjelsámegiella čállojuvvojit seamma bustávaiguin
go dárogiela alfabehtasge leat.  3 Norga lea ovddastuvvon Norgga
Standárdiserenlihtu (Norges Standardiseringsforbund, NSF) bokte.  NSF
lea oktasašorganisašuvdna mii sisdoallá vihtta standárdiserenorgána;
Norsk allmennstandardisering (Norgga dábálašstandárdiseren), Norsk
byggstandardiseringsråd (Norgga huksenstandárdiserenráđđi), Norsk
elektroteknisk komité (Norgga elektroteknihkalaš doaibmagoddi),
Norsk teknologisenter (Norgga teknologiijaguovddáš) ja Postog
teletilsynet (Poasta- ja telebearráigeahčču).  NSF lea priváhta
organisašuvdna mii ovddasta Norgga.  Seammás leat máŋga stádalaš
orgána miellahttun iešguđetlágan standárdiserenorgánain.  4
Sisdoallá dušše siffariid 0 ja 1.  5 Davvisámegiela várás leat
geavahan guokte standárdda, juoga mii lea dahkan čuolmmaid stuorábun
go dárbbašlaš.

13 Unicode:s leat siste buot čálamearkkat mat adnojuvvojit sámi
alfabehtas.  Unicode lea dál biddjojuvvon doibmii eanemusat lávdan
prográmmagálvvuide.  Dát máksá ahte olmmoš vuolggasajis galgá sáhttit
kommuniseret sámi čálamearkkaiguin almmá čuolmmaidhaga.  5.1
čuolmmat vaikko vel Unicode lea sisabuktojuvvon Vaikko vel Unicode
lea sisabuktojuvvo, de leat ain čuolmmat boares prográmmagálvvuin mat
eat vuođđuduva dán standárdii.  Dát čuolmmat eai čovdojuvvo.  Eará
čuolbma sáhttá leat ahte sámi čálamearkkat eai biddjojuvvo doibmii
buot fonttaide.  Vaikko buot čálamearkkain lea iežaset sadji
Unicode-standárddas, de ii mávsse dát ahte buot čálatiippain lea
meroštallojuvvon fonta buot bustávaide.  5.2 8-bits
čálamearkačoahkki Mii leat ovdalis raporttas ákkastallan 16-bits
čálamearkačoahki (Unicode) sisabuktima beales.  Dassážii go Unicode
lea sajáiduvvan de facto standárdan, de šaddet ain máŋga
dihtorprográmma ja eará elektrovnnalaš ráhkkanusa (mobiila, PDA,
jna.)  vuođđuduvvat 8-bits teknologiijai.  Dan sivas bargojuvvo ain
8-bits sámegiel čálamearkačoahki standárdiserema beales.  Ruoŧa
Stáhtakantuvrra IT-infrastruktuvrra várás (Statskontoret for
ITinfrastruktur) lea doaimmaheamen standárdiserenbarggu mii
čatnašuvvá sámegiela 8-bits čálamearkačoahkkái.  Norgga Sámediggi
lea buktán iežas oaiviliid, eaige das leat makkárge vuosteákkat
bargui ja čovdosiidda maid Stáhtakantuvra lea hábmen.  Norgga
Standárdiserenlihtus (Norges Standardiseringsforbund, NSF) lea
ovddasvástádus standárdiserendoaimma bajit stivrejumis ja
buohtalastimis Norggas.  Bargojoavku rávve Sámedikki ovttasbarggus
Gielda- ja guovlodepartemeanttain, mii lea sámi áššiid bálddalasti
departemeanta, doallat dialoga Norgga Standárdiserenlihtuin 8-bits
čámegiel čálamearkačoahki standárdiserenáigumušain.  Gažaldat lea
čuovvoluvvon davviriikkalaš čoahkkimis sámi gažaldagaid
ovddasvástideaddji ministariid ja sámediggepresideanttaid gaskkas.6
Doppe sohppojuvvui ahte Davviriikkalaš virgeoapmahašorgána sámi
gažaldagaid váste galgá čielggadit vejolašvuođa ráhkadit oktasaš
čovdosa davviriikkaide.  Bargojoavku doarju álgaga mii dás lea
dahkkojuvvon.  6 Ovttasbargu lea Davviriikkalaš sáme- ja
boazodoallogažaldagaid ovttasbargoorgána (ovttasbargoorgána)
jotkojupmi.  Ođđa orgána ii leat vel ožžon mearriduvvot loahpalaš
virggálaš nama.

14 6 ODIN ja eará almmolaš dokumeanttat ODIN lea oktasaš,
elektrovnnalaš dieđihanbálvalus ráđđehusas ja departemeanttain.
Maiddái dáppe leat leamaš dábálaš čuolmmat sámi čálamearkačoahki
ja almmuheami hárrái.  Prográmmagálvvu ođasmahttima bokte galgá dál
prinsihpas leat vejolaš ovdanbuktit sámegiel teavstta ODIN:s.
Gielda- ja guovlodepartemeanta dadjá St.  prp.  nr.  1:s (2001-2002)
ahte álggahuvvo sierra sámi giellaválljen ODIN:s.  Bargojoavku diehtá
dán barggu leat álggahuvvon.  Vaikko ná leage, de leat ain dihto
váttisvuođat sámegiel teavstta almmuhemiin.  Okta čuolbma lea
leamaš prográmmagálvu maid teakstačállit leat geavahan.  Juos
geavaha boares LEVI-čovdosiid daid čovdosiid sajis mat
vuođđuduvvet Unicode:i, de oažžu váttisvuođaid sámegiel teavstta
ovdanbuktimiin.  Danne lea dárbbašlaš ahte teakstačállit ja
jorgaleaddjit geat barget departemeanttaid ovddas ođasmahttet
prográmmagálvvuideaset.  6.1 Gáibádusat almmolaš neahttabáikkiide
Statskonsult árvvoštallá jotkkolaččat almmolaš neahttabáikkiid.
árvvoštallama bohtosat ovdanbuktojuvvojit Norge.no:s.  Statskonsult:a
árvvoštallan ii atte lasi čuoggáid guovttegielat čovdosiin sihke
sámegiela ja dárogiela váste.  Unicode-vuođđuduvvan teknologiija
addá sámi geavaheddjiide vejolašvuođa čállit ja lohkat sámegiela
neahtas.  Seammás gáržžida dat doaibmilvuođa geavaheddjiide geain
leat boarráset dihtorvuogádagat.  Dát dagaha ahte gessojuvvo
árvvoštallamis.  Bargojoavkkus lea danne dat oaidnu ahte
Statskonsult:a kvalitehttakriteriijat almmolaš neahttabáikkiide
fertejit ođđasisárvvoštallojuvvot dán ektui vai vejolašvuohta
sámegiel almmuheamis bálkkašuvvo árvvoštallanvuogádagas.

15 7 Boallobeavdi Ruoŧa Stáhtakantuvrras IT-infrastruktuvrra várás
dáhpáhuvvá standárdiserenbargu mii čatnašuvvá sámi
boallobeavdehápmái.  Norgga Sámediggi lea addán oaiviliiddis, eaige
das leat makkárge vuosteákkat bargui ja čovdosiidda maid
Stáhtakantuvra lea hábmen.  Dát vaikko evttohuvvon boallebeavdi
helleha veaháš boallobeavddis maid Microsoft lea gárgedan.  Dát
maŋimuš vuođđuduvvá de facto standárdii, mii maiddái lea
adnojuvvon ovddeš LEVI-čovdosiin.  Hellehus Microsoft:a
boallobeavdečovdosa ja evttohuvvon ruoŧa stándardda gaskkas ii dagat
Sámedikki árvvoštallama mielde stuorra geavatlaš čuvvosiid.
Stáhtakantuvrra prinsihpalaš oaidnu lea ahte juohke našuvnnalaš
boallobeavddis berre alfabehta leat erenoamáš boaluin  iige
nu mo MS-boallobeavddis mas ŧ ja ŧ ovdanbohtet
deaddilankombinašuvnna Alt-Gr + t dahje Shift + Alt-Gr + T veagas.
Ruoŧas leat ŧ ja ŧ evttohuvvon biddjojuvvot Y ja y sadjái 
bustávva mii ii gávdno sámi alfabehtas.  Bargojoavku doarju Sámedikki
árvvoštallamiid ahte boallobeavdehámi standárdiseren berre
vuođđuduvvat čovdosii maid Stáhtakantuvra Ruoŧas lea gávnnahan.
Bargojoavku diehtá maiddái ahte gažaldat boallobeavddis lea ášši
mainna Norgga Standárdiserenlihttu lea bargamin.  Bargojoavku rávve
Sámedikki ja Gielda- ja guovlodepartemeantta jotkkolaččat gulahallet
sihke Norgga Standárdiserenlihtuin ja ovdalis namahuvvon
oktasašdavviriikkalaš politihkalaš orgánain dán áššis.

16 8 árvvoštallamat Geatnegasvuođat maid stáhta lea váldán
badjelasas ILO-soahpamuša nr.  169, Eurohpalaš lihtu guovlluja
veahádatgielaid birra, ON-konvenšuvnna siviila ja ja politihkalaš
vuoigatvuođaid birra ja sámelága bokte, mielddisbuktet ahte stáhta
ferte láhčit dilálašvuođaid sámi giela ja čálamearkačohkiid
geavaheapmái dihtoriin.  Teknologalaš gárgedus IT-suorggis lea dakkár
ahte čuolmmat sámi čálamearkačohkiid ja IT hárrái guhki vuollái
soitet čoavdásit almmá stádalaš mieldeváikkuheamihaga.  Seammás
ádjána muhtun áiggi ovdal go Unicode lea ollásit lávdan.  Danne
sáhttet ain šaddat čuolmmat sámi čálamearkačohkiiguin,
erenoamážit boares datamateriála ja boares prográmmaid hárrái.
IT-suorgi ja prográmmagálvoindustriija ráđđejit eanaš priváhta
oassádallit.  Danne sáhttá stáhta váldosaččat rollas bokte
márkanoassádallin váikkuhit ja hoahpuhit gárgedusa mii dahká
vejolažžan čállit ja sáddet sámi čálamearkkaid dihtoriin.  Lassin
sáhttet stádalaš orgánat fuolahit ahte sámi čála sáhttá geavahuvvot
stáda iežas orgánaid luhtte.  Sámi čálamearkačohkiid geavaheapmái
láhčin sáhttá maiddái leat miellaguoddogažaldat.  Danne lea
dárbbašlaš dahkat stádalaš etáhtaid dihtomielalažžan das ahte
stáhta lea geatnegahttojuvvon báikenammalága mielde geavahit sámi
sierramearkkaid adreassaregistariin.  Unicode lávddu geažil eai leat
šat teknihkalaš hehttehusat dasa ahte dát sáhttá dáhpáhuvvat.
Stádalaš etáhtat berrejit danne ávžojuvvot dahkat sámi
sierramearkkaid geavaheami ollásit vejolažžan, maiddái lassin dasa
maid láhka skihkke.  čuolmmat mat čatnasit sámi čálamearkkaide ja
IT:i leat oktasaččat Norgii, Ruŧŧii ja Supmii.  Danne lea
lunddolaš ahte davviriikkalaš eiseválddit barget ovttas hástalusaid
hárrái.  Juos buot davviriikkat čađahit standárdiserenbarggu ja
bidjet doibmii sisaoastingáibádusaid Unicode birra, de arvvosmahtášii
dát dihtorsuorggi doibmiibidjat vuođđolávddiid mat siskkildit sámi
čálamearkkaid.  Ain dárbbašuvvojit standárdiseremat 8-bits
čálamearkačohkiid hárrái.  Bargojoavku doarju álgagiid mat leat
dahkkojuvvon ruoŧa bealde.  Bargojoavku doarju maiddái álgagiid mat
leat dahkkojuvvon boallobeavdečovdosiid standárdiserema hárrái
sámegiela várás.  Lea maiddái dárbbašlaš doallat dialoga Norgga
Standárdiserenlihtuin gažaldagaid hárrái mat leat váldojuvvon ovdan.
Dát lea sihke Sámedikki ja guoskevaš departemeanttaid ovddasvástádus.

17 9 Bargojoavkku neavvagat Departemeanttat fertejit dahkat vuolit
etáhtaid dihtomielalažžan das ahte fertejit doibmiibidjat
vuogádagaid mat vuođđuduvvet Unicode:i.  Stádalaš
sisaoastinšiehtadusat prográmmaháhkkiiguin fertejit sisdoallat
gáibádusaid ahte visot prográmmagálvu galgá doarjut Unicode 
juogo hágadettiin dahje dihto áigebaji sisa.  Departemeanttat ja
vuolit etáhtat fertejit ođasmahttit iežaset prográmmagálvvu vai
ovdanbuktin ja áššegieđahallan šaddá vejolažžan sámegillii,
sihke interneahtas ja deaddiluvvon publikašuvnnain.  Sámediggi
ovttasbarggus Gielda- ja guovlodepartemeanttain čuovvola gažaldaga
8-bits čálamearkačohkiid ja boallobeavdečovdosiid standárdiseremis
davviriikkalaččat dahkan álgagiid hárrái ja Norgga
Standárdiserenlihtu hárrái.

dahká
vejolažžan čállit ja sáddet sámi čálamearkkaid dihtoriin.  Lassin
sáhttet stádalaš orgánat fuolahit ahte sámi čála sáhttá geavahuvvot
stáda iežas orgánaid luhtte.  Sámi čálamearkačohkiid geavaheapmái
láhčin sáhttá maiddái leat miellaguoddogažaldat.  Danne lea
dárbbašlaš dahkat stádalaš etáhtaid dihtomielalažžan das ahte
stáhta lea geatnegahttojuvvon báikenammalága mielde geavahit sámi
sierramearkkaid adreassaregistariin.  Unicode lávddu geažil eai leat
šat teknihkalaš hehttehusat dasa ahte dát sáhttá dáhpáhuvvat.
Stádalaš etáhtat berrejit danne ávžojuvvot dahkat sámi
sierramearkkaid geavaheami ollásit vejolažžan, maiddái lassin dasa
maid láhka skihkke.  čuolmmat mat čatnasit sámi čálamearkkaide ja
IT:i leat oktasaččat Norgii, Ruŧŧii ja Supmii.  Danne lea
lunddolaš ahte davviriikkalaš eiseválddit barget ovttas hástalusaid
hárrái.  Juos buot davviriikkat čađahit
