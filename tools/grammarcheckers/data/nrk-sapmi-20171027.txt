Ráhkada filmma iežas orohaga diggeáššis

Nuorra badjenieida ja filbmadahkki ii sáhtte čohkkat jávohaga, dan botta go su orohat lágasta stádain.
Mai-Lis Eira ja áhčči Per-Henrik Eira

Mai-Lis Eira lea dárkilit čuvvon iežas áhči Per-Henrik Eira ja eará badjeolbmuid dikkis Romssa diggeviesus.

– Sii leat duvdimen min eret boazodoalus. Dát ii galgga dáhpáhuvvat čihkosis. Danin ráhkadan filmma dás, lohká filbmadahkki Mai-Lis Eira.

Badjeolbmuid dáistaleamit ožžot unnán beroštumi oaivvilda Eira, gii ieš gullá Lákkonjárgga orohahkii.
«Jiehtanaslinjá»

– Dát guoská njuolga munnje, muhto dákkár áššiid lea maid dehálaš muitalit álbmogii iige galggaše leat jaskesvuođas. Min servodat ferte váldit dákkár áššiid duođas.

    Guldal rádioášši: Diggeášši Statnett vs. boazodoallu

Badjeolbmot leat guokte vahkku lágastan Statnettain. Dál lea Davvi-Romssa diggegotti duohken mearridit lea go Statnett huksenlohpi lágalaš vai ii.
Nuorra filbmadahki dokumentere iežas orohaga diggeášši

Skárfvákki, Láhkonjárgga, Bassevuovddi ja Fieddara orohagaid ovddasteaddjit dáistalit dikkis el-fápmolinjá vuostá, man Statnett lea ožžon lobi hukset.
Foto: Ann Mariela Idivuoma / NRK

Skárfvákki, Lákkonjárgga, Bassevuovddi ja Fiettar orohagat vigget bissehit Statnett el-fápmolinjá man gohčodit «jiehtanaslinján». 300 kilomehter guhku ja 40 mehter govddu linjá áigot hukset Báhccavuonas Hámmárfestii.

Orohagaid ovddasteaddjit oaivvildit ahte dát el-fápmolinjá rihkku álbmotrievtti ja olmmošvuoigatvuođaid. Sii sávvet ahte huksen bissehuvvo ja ahte ášši gieđahallo ođđasit.
Dárbu muitalit iežaset beali

Mai-Lis Eira lohká dikki čuohcat garrasit dovdduide go ballá ahte sii duvdiluvvojit eret (dárogiel artihkkal).

– Lea lossat gullat man hejot eiseválddit leat gieđahallan ášši. Sii eai váldde vuhtii maid boazodoalli dadjá.
Mai-Lis Eira dokumentere diggeášši

Álggos filbmii Mai-Lis Eira dušše dokumenterema dihte. Dál soaitá dáistaleapmi Statnett vuostá šaddat guhkebuš filbman.
Foto: Ann Mariela Idivuoma / NRK

Vaikko Eira ieš lea filbmadahkki, de ii lean álggos jurdda ráhkadit filmma dikkis, muhto son lea jo almmuhan oasi iežas báddemiin (čujuhus Facebook:ii) sosiála mediaide, man oallugat leat juogadan.

– Badjánii jurdda manin dušše vurket dán iežan dihtorii, manin ii almmuhit dán. Mus lea dárbu muitalit dán vealaheami birra, dadjá son.

– Lean nu ilus go olbmot juhket dán filmma ja čájehit beroštumi áššán. Dat addá munnje buori dovddu.
Ii leat vuosteháhku filbmii

Statnett gulahallan hoavda Berit Erdal dadjá ahte sis ii leat vuosteháhku dákkár filbmii, muhto ahte dat čájeha dušše ovtta beali ii ge adde ollislaš gova.

Lágádushoavda: - Geniála oahpponeavvu, muhto sámegillii ii leat ruhta ráhkadit

ČálliidLágádusas livččii áigumuš jorgalit elektrovnnalaš oahpponeavvu «Salaby» sámegillii, muhto dasa adnošii unnimusat 15 miljon kruvnna.
Leder i ČállidLágádus John Trygve Solbakk ved bilde av Salaby elektroniske læremateriell

SÁMEGILLII VÁILU: ČálliidLágádusa jođiheaddi John Tygve Solbakk čájeha mii dárogielat mánáin lea, muhto ii sámegielat. Dá Salaby elektrovnnálaš oahpponeavvu.
Foto: ČáliidLágádus
Berit Randi Nystad Journalist
Lemet Ailu Anti Artikkelskribent
Oppdatert 20.10.2017, kl. 13:53
Del på Facebook
Del på Twitter
Del på Google+
Del på epost

Norgga Gyldendal lágádus dat jagis 2012 ráhkadii elektrovnnalaš oahpponeavvu «Salaby», mii geavahuvvo mánáidgárddi maŋemuš jagi rájes gitta loahpageahčai nuoraidskuvlla.

«Salaby» lea elektrovnnalaš liseansaveahkkeneavvu mas leat earret eará teavsttat, govat, spealut, animašuvnnat ja interaktiiva bargobihttát. Dán ávkkástallet sihke priváhta ja almmolaš oahpahusoktavuođain skuvllain ja mánáidgárddiin. Gáldu: Wikipedia.
Ná sáhtášii Salaby máilbmi leat sámegillii

DÁKKÁRIN SÁHTÁŠII LEAT: ČálliidLágádus lea ráhkadan árvalusa mo Salaby elektrovnnálš oahpponeavvu sáhtášii leat sámegillii.
Foto: ČálliidLágádus
Divrras – muhto geniála

Dán veahkkeneavvu leage ČállidLágádusas áigon jorgalit sámegillii, muhto prošeakta lea divrras. Dušše ovtta sámegilli dán ráhkadit buot fágaide vuođđoskuvlla áigodahkii, máksá 15 miljon kruvnna.

ČálliidLágádusa jođiheaddji, John Trygve Solbakk gohčda oahpponeavvu njulgestaga geniálain, go mánát fillehallet stoahkama bokte oahppat.

Sámedikkis eai leat ožžon ruhtadoarjaga prošektii, go ii gávdno ruhta. Oahppodirektoráhtas dieđihedje Sámedikki duohken dat lea ruhtadit dán lágan prošeavttaid.
John Trygve Solbakk

JOĐÁNIT OHPPET: – Mánáidgárdemánát ja skuvlaoahppit ohppet nu jođánit ávkkástallat «Salabya», ahte eai oba dárbbašge oahpaheaddji veahki. Ja dat han leage nu geniála das, mánát šaddet iešbirgejeaddjit, Solbakk čilge.
Foto: Eklvi Rosita Norvang / NRK

Maŋŋá skuvlla anus

Gyldendahl lágádus lea dárkilit čuovvon movt oahpponeavvu ovdána. Lágádusas balle váikko oahpponeavvu lei dávjá anus, de galggai geavaheapmi unnut maŋŋel skuvlaáiggi.

Muhto čájehuvvui áibbas nuppe láhkai. Geavaheapmi easkka lassánii, go mánát ávkkástalle oahpponeavvus ruovttusge.
Mathis Nilsen Eira (NSR).

MOVTTIIDAHTTI: – Munnje lei movttiidahtti gullat erenoamážit go ii dattetge leat divrasat go 15 miljon kruvnna.
Foto: Nils Henrik Måsø / NRK
– 15 miljovnna, iihan dat leat stuorra ruhta

Norgga sámediggeáirras, Áilen Nigá Máhtte – Mathis Nilsen Eira (NSR), ii diehtán justa mas lei sáhka. Son gáttii ahte go lei sáhka e-girjjiin, de lei oažžut olbmuid lohkat eanet girjjiid.

Muhto dál son diehtá mii dat «Salaby» veahkkeneavvu lea ja mo dat doaibmá.

Son ii loga 15 miljovnna makkárge stuorra ruđaid, ja lohpida suokkardit ja bargagoahtit áššiin.
