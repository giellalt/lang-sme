Divvun Nuvvid
15. september kl. 14:06
Hei! Divvun lea ráhkadeame grammatihkkadivvunprográmma ja dan oktavuođas badjánit ollu norbmajearaldagat. Dát sáhtálii arena gos viežžat oaiviliid geavaheddjiin. Vuosttas jearaldat:
"áidna" lea dušše attribuhttahápmi norpma mielde
omd:
"Sis-Romssa áidna dálveguohtumat leat Bihppásis Álddesjávrris."
"Dát lei áidna guovlu mii ásahuvvui gaskaboddosášvuođa namas ."
Muhto dat geavahuvvo maid oalle ollu predikatiivan:
"Áidna maid Heaika smiehttá lea ahte vuot de bisánit su čállinbarggut ."
"Áidna mas olmmoš dárbbaša ballat lea balus ."
"Kárášjoga gymnásas lei sámegielfága skuvlla « gálvomearkan » , ja álggu rájes measta áidna mii earuhii skuvlla eará gymnásain."
Lea go dákkár dadjanmálle dohkálaš čállingielas? Jos ii leat dohkálaš, got čáláleiddet?

Karen Inga Eira Manne bat dat ii galggaše leat maiddái čállagis leat dohkálaš predikatiivan? Lea oba dábálaš nie geavahit goit oarjjabealde. Ferte goit beassat čállit nu ahte nuppit ipmirdit maid oaivvilda.
Lik dette · Svar · 15. september kl. 14:17
Kirsi Paltto
Kirsi Paltto Amma diet lea hállangillii dábálaš vuohki ahte "joavdelas" sátni guđđojuvvo eret, rievtti mieldehan "áidna mii earuhii" lea "áidna ÁŠŠI mii earuhii". Mu mielas maid ferte dohkkehit dieid dáhpáhusaid čállingielas
Lik dette · Svar · 15. september kl. 14:34
Pekka Sammallahti
Pekka Sammallahti Vaikko sáhttá dávjá jurddašit ellipssa, de analyserenprográmma dáfus dáidá leat vuohkkaseamos atnit predikatiivan omd. dán dáhpáhusas: "Na dat lei áidna." Seamma jurddašanvuogi mielde maid earenoamážit ivdneadjektiivvaid attr.hámiid sáhtášii atnit predikatiivan omd. dákkár cealkagis. "Mus lea alit biila ja Bieras lea rukses."
Sjå omsetjing
Lik dette · Svar · 15. september kl. 15:03
Divvun Nuvvid
Divvun Nuvvid Eatnat giitu go gillebehtet vástidit! Dadjanmálle lea nu amas min bealde, ahte in leat oppa jurddahan ge dan ellipsan, muhte norvagisman - mii dadjat diekkár cealkagiid dákkár málle mielde:

"Heaika ii smiehta eará go ahte vuot de bisánit su čállinbarggut ."
"Olmmoš ii dárbbaš ballat eará go balus ."

Muhte mus dáidá vearrut dalle dien norvagismma hárrái? 

Duommá