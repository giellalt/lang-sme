Divvun Nuvvid
Nett no
Kásusmeattáhusat. Mii leat dás dál iskame sierralágan vearbakonstrukšuvnnaid:
"Váldit vára". Sátnegirjjiid mielde dat vearba váldá lokatiivva, ja min korpusis leage eanas geavahuvvon lokatiivvain ovttas:
--"Galggaše geavahit daid riggodagaid iežaset dearvvašvuhtii ávkin ja váldit vára das vai dat boađášii boahtte buolvvaide ávkin ."
-- "Mii berret váldit vára iežamet iešvuođas dan bále go dát ain gávdno ."
--"Lea dehálaš váldit vára min mánáin ja nuorain , vaikko makkár duogáš lea .""
Muhte gávdnojit maid ollu cealkagat main lea akkusatiiva:
--"Guovddáš hástalus lea nannet ealáhusovdáneami seammás go váldá vára ja ovddida viidáseappot sámi kultuvrra ."
--"Dasa lassin lea addon doarjja sámi dáiddáriidda čiŋahit almmolaš sámi ásahusaid , váldit vára Savio dáiddavuorkká čájáhusaide , semináraide ja dáiddakatalogaide ."
--"Seainni čađa manná goččarufe ja baikkaid bidje ihkkona čađa olggos , ja maŋŋil válde vára daid ."
--"Mii fertet maid ohcat politihkalaš ja ealáhus máhtolašvuođa mii sáhttá min dahkat čeahpibun birget hástalusaiguin ja váldit vára iežamet lunddolaš ja kultuvrralaš ovdamuniid davvin ."
Leatgo dát cealkagat dohkálaččat?